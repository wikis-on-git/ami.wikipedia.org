== 1. O tato'asan no Fata'an == 
I ti:yaho, O Helam tamdaw ho mikowannay to Taywan. Ira to ko Fata'a niyaro'ato Tafalong(太巴塱). dodo'sato tangasa itini i ka Holam hongti,saka tosapolo' a mihca'an(1894). kingsifo no Posong matilid to i cudad ko pi'asip nganra to Fata'an(馬太鞍部落), polong laloma'an, sepat li'an ira ko tosa polo' to sepat, polong tamdaw ira ko tosa pa'tk ira ko 'nem polo'to lima. Tafalong,polong laloma'an,tosali'an ira ko sepat polo' to pito, polong tamdaw cecay pa'tk ira ko pito li'an irako tolo polo'to pito.yo,i itiya O tatapang'an no sarikec no Fata'an taha matini i o ni'an saka; 
# Sapalengau,Afudoay 
# papeluay 
#Sikawasay. sanay ko laylay,serangawan no Fata'an.

== 2. O laylay na fata'an(sinafer) == 
I ti:yaho mapa sari'pa no matoa'say ko sera' no Fata'an niyaro'. sil'sil sako lengaw no fata'an. a malofic ko heci no fata'an 'tatodong masa kakita'an ko paro' no loma'ato finawlam sa'an ko sowal no matoa'say. nai tiya 'a'aparo:ma' ko laloma'an no fata'an i pala omah ato liyoliyok no loma.

== 3. O ilisin no Fata'an == 
I 'ayaw no iilisin mapatakus to ko Icowacowa'ay a ngangasawan no Fata'an a tamdaw. saka falo' no fulad a mihca'an ko kalikuda'an no niyaro'. polong a'nem ko romi'ad; 

=== saka cecay a romi'ad; === 
# mapolong ko fucingkay i sulalatang a misanga to 'pah. 
# pakalongay a kapah minanam to tatoa'san a kimad saka i'cel to orip.

=== saka tosa a romi'ad; === 
# mapolong ko pakalongay a kapah, ma polong macakat i tatapang'an no Fata'an a lotok Masisan. saka tolo a romi'ad; 1.mapolong a masaawid'awid pangangan i kalikuda'an a putal. 
# misanga' to polong no talo'an. 
# masasi'araw ko misa'awid'awiday. 

=== saka sepat a romi'ad; === 
# misatapang to ilisin,misakawas ko sikawasay to orip namihca'an. 
# mipi'say to pana'idoc. 
# mipi'say to sakero'ato minengneng to iti:yaho a sasing. 
# mapolong a malikuda to dadaya. 

=== saka lima a romi'ad; === 
# malaholo:holo ko'awid'awid. 
# mipi'say to macowa:cowa'ay 'ondo ato radiw no tatoa'san. 
# saka lafi paka'en to matoa'say,kalas ato tayni'ay a lafang. 
# O kalikuda'an no kapah awid. 

=== saka 'nem a romi'ad; === 
# mipi'say totatoa'san a kero'ato malikuda. 
# mipi'say to macowacowa'ay a kimad no loma'. 
# saikor a malikuda,O sapaini to wa'ay fafahi a kapah, kayoing fafahiyan ci pikaput to likuda, itra sai liyok a minengneng ami tapal to kaolah'an nengra. ama tama' nira ko kaolah nira so'rot han nira ko alofu nora kapah todong ci faloco'ciira'an, sanay ko dmak kina imi'. 

== 4. O sowal no matoa'say O sari'kec no pang'cah i,O paka ina'ay. hay,maleku, ko finawlam a sa'an. ==
itiya tala ayaw ci lamod ko kapah pasifana'aca ko matoa'say to fainayan a kapah to 
# palakaw ato mifuting 
# mikasoy ato mifalot to kasoy 
# misanga to sa'asik ato rakar. 
# mafana misanga' to adipal liyok no loma. 
# kayoing sa'an a minanam ami saturon ato mikanit to fudoy ato misanga to'pah. 

== 5. O awid no Fata'an(sla) ==
{| class="wikitable"
!
!ngangan noawid
!mihca'an no Holam
!'imi 
|-
|1.
|Lasana'
|1~5
|todong o ci sapayo'ay a semot,mafana' padama to tamdaw.
|-
|2.
|Maorad
|6~10
|maorad,todong o fangcalay a faloco' to tamdamdaw.
|-
|3.
|Latiram
|11~15
|sadadaya o'cor sa'an ko lalok nira a matayal.
|-
|4.
|Kalafi
|16~20
|malafi todong mi safacal to tandamdaw.
|-
|5.
|Lafukah
|21~25
|hato kakarayan a tina'i,kaolah'han no tamdaw.
|-
|6.
|Laturun
|26~30
|o turun todong,ca'ay kac'dis to tamdaw.
|-
|7.
|Lauwau
|31~35
|pangi'ha,todong tane'tek a madmak to tayal.
|-
|8.
|Mauway
|36~40
|matiya o'uway a icel paka hadi'di.
|-
|9.
|Lafolo
|41~45
|matiya yo folo,mamo'cel ko wayway no tamdaw.
|-
|10.
|Lalamay
|46~50
|matiya yo damay no niyar a misafaloh to fana'.
|-
|11.
|Latomay
|51~55
|matiya o tomay ci a kapah.
|-
|12.
|Laonoc
|56~60
|todong  o mafana a mirifata' to inolong.
|-
|13.
|Lafodo
|61~65
|todong mafana a mi safacal limo'ot to tamdaw.
|-
|14.
|Lakelin
|66~70
|masa kolong a mi konglin, ca'ay kataraw to lolay no cidal ato orad.
|-
|15.
|Latiyol
|71~75
|misatiyol'tiyol a matayal.
|-
|16.
|Lafangas
|76~80
|matiya yo lafangas a kilang, lalok a sa'an to tayal.
|}
<ref>高進財. (2011). Wikipedia 維基百科 族語詞條試寫─原住民族語詞條 2011作品集. 教育部.</ref>

