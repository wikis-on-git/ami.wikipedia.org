== 《Tosa ko kakiloma no radiw》 == 
O radiw(音樂) hananay, tosa ko kakiloma,sakacecay i tanoradiw Saan,awaay ko 'olic.sakatosa i,o ci'olicay a radiw. Anoromadiw ko tamdaw i,pakayni i ngiha ato 'olic no radiw A masapinang ko hemek、ketel、larom、lipahak no Faroco'nira.o pakatengilay to radiw i mihakelong a Mahemek、maketel、malarom、malipahak.hatiraay ko kakiloma No pisolot no radiw to faloco' no tamdaw. 

== 《o 'orip ko radiw》 == 
O haliladiway ko 'orip no misapangcahay a finacadan a Tamdaw.ano loma to a finasadan i mahaen to, maolah a Romadiw.naisofocen ko tamdaw tangasa i patay,o lakat no hacecay a Demak no 'orip i, caaykangaay a awakoradiw,nawhani o Sakalalok、 o sakalipahak、 o sapita'ong to tapang（敬拜神及豐年祭）、 o sapisayal to rolay、 o sapihinom to Maloromay ko faroco'、o sapikiwidang、 o sakalacecay no faroco' ko Radiw…. Ano lipahak to、maketel to、malarom to、 mahemek to, Romadiw kita a pasadak to naifaroco'ay a mihalatengan.nawhani itini i karomadiw no tamdaw a mahapinang ko faroco'nira, O lipahakay hakiya、o malalomay hakiya、o maketelay Hakiya、o mahemkay hakiya. 

== 《o serangawan ko radiw》 == 
O radiw hananay o mipahapinangay to serangawan no Kasafinacadan,ato demak no 'orip no tamdaw. Nano kato'as tanga：sa anini,masakakilomaay ko serangawan A demak no 'orip no tamdaw,ato radiw. Tinako to [o 'amis hananay atamdaw（阿美族頌）]a dadiw.i Limapolo a mihecaan 50年代aradiw ko ninan.o 'oric no radiw I（歌詞） hatiniay： O 'amis hananay a tamdaw, 阿美族人哪！ O 'amis hananay a tamdaw, 阿美族人哪！ O matayalay to rimi'ami'ad, 日日耕作過活， Caay katalaw to cidal ato 'orad. 不怕太陽曬，不怕風雨打。 Hi yo ho hay yay, 嘿喲荷海呀唉， Micekiw sa i riyar, 在海邊撿貝殼， Mikalang i 'alo, 在山谷溪捉螃蟹， Lipahak to romi'ami'ad. 日日過著快樂的生活。 

O misangaan ni lifok（黃貴潮） kona radiw.o mawmahay ko 'orip i tiya,pakayni i kasapakoyc a palitemek amisa'icel To 'orip ko tamdamdaw i ti：yaho,o malalokay a mawmah ato Micekiw i riyar mikalang i 'alo ko mato'asay,ano Caykasamaan kono dafongan a 'orip,ano awaawa ko Payso,nikaolila, caykacahiw ko orip,lipahak to Romi'ami'ad. O naradiw todongay o pahemekay to sapakoycay ato Malalokay a 'orip no misapangcahay.o kalitaangan no Misapangcahay ko naradiw.o a arayen ita ci lifok（黃貴潮） O milaheciay a pasadak to naradiw. 

== 《o mikadofahay to 'orip ko radiw 》 == 
Matemgil ko sowa,ano awakoradiw no 'orip i,caay ka Salongan ko 'orip saan.so'elinay to konasowal,ano manan To ademakan no niyalo',sacaromadiw kita,ira ko radiw ta Masakero kita,ta mapahemek a lipahak ko faroco' no Tamdamdaw.pakayni ko sakalikec no finaulan no niyaro'. A dihay ko fangcalay a radiw no misapangcahay a Tamdaw,pakayni i radiw ko tayalnangra,mipahemek to Faroco'no tamdamdaw, pakayni ko sakacietan nira. O radiw hananay o mikadofahay to faloco' ato 'orip. 

== Pi'arawan to lakaw ==
* 陳富美. (2011). Wikipedia 維基百科 族語詞條試寫─原住民族語詞條 2011作品集. 教育部.

