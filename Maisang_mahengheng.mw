[[Faylo:C K Yang - Southern Campus 1960 crop.jpg|thumb|C K Yang - Southern Campus 1960 crop]]
Isying yonghyaku yongzyu yongnyin,subucen itini i taitu farangawan,onganganhan nu mira tunu Pnangcah hananayi ci 「Misun」han kunu panganga(命名) ciraan，o wama atu wina tunu mira i oyana:min o kilemelay a mabekac,mararit nu niyan o subana' nu wina atu wama nu mira tu niyan sakay untu kapahay a tatudungan. Ci楊傳廣(Yuzingku) hananay a tamdawi,naadidi'tu a mamelaw ku wayway nu mira, o kulemelay a miontu hananay a kakawaw. sipakayni i Taiwan atu syikai naytini bekac hananay ondu kakawaw,o nikala malatamdaw 楊傳廣 hananayi,o kapahay sapaturutui tu aniniyai a tamdaw. Anusibakaini Aziya hananay,sayaway cira amakakala tu ekim hananay,Aziya nu kimpay. Natainitu itini syikay undu, o saayaway cira kyru a makarepet makatangasa itini o ekim hananay a paya'.( ekim nu paya') Anuitini Pangcah hananay, u saaya:way a pangangan a mirawis lansyikai undu a nipaseneng tu demak nu nira.Anu uniyanundu hananay a nikasingangan iri, uruma nika tangelal nu kakawaw nu nira, tunamahaensa nira, mabetas namin nira nika nganganga:ngaan namin itiniyay zyinsyilay. Iniyanhantu a tamdawi,sakaytini i undu hananay a rakat nira a nila demaki, sulinay sikahemek nu maoripay. Sipakayni nu mabekacay hananayi,awaay ku u mibetasay tiya kiluku nira, kakahemekan a nipatangasa nu miratuya tinsu nira. Nayi ripun caaykakapah ku ni tahekal nu nira, lietec lietec tu itini i undu ku kakawaw a mamelaw nu syikai, kyanca mahaentu ku sipisumuwat nu pisimsim namin nu tamdaw. Sakalietec hananayi,caaytu pisimsim tinademak tiniyan,iniyanhananay i isukamu hananay tatahuden nu mita a misimsim kina demak nira. Onamahansisa ku kakawau ni 楊傳廣,o Pangcahay hananay ku nika orip nirai,sipasenengtuway makahemek nu mita nikaorip nu Pangcah hananay itini i tamtamdaw. Makayni i undu ni 楊傳廣 hananayi,naun satu kuemin i tiniyai pataputalan nanay caika itini i tita'an cacay,amihulyintu kuheni tu saka itini undu hananay tu saka kilemel nuheni a kitakut nuni angangan mapalilit kuna wawa nu Pnacah. Tunamahaensatui,adihaitu kiniyan misimsim milepeltuaca kutaw tu kilemel nu Pangcah hananay, misakatuaca cira a malalipuing tuwa tahekaltuaca itini i kacudu, o nikaorip nira kiniyan ku nika bana' nu taw i tiniyan o kaleciday sananay ku nika orip, iratu kuniya kacudu itira nika orip nu Pangcah. Kanca caytu ka hatiya nu ayaway ku nika demak nirahani,situas hantui, maserepmaserepkya kuya balucu' nunirai,sakaini itini maoripaytu iniya sabasabamaorip a tamdaw, ira kya balucu' nu nira amisumuwad tu nika orip nu wawa nu Pangcah hananay iraundu ku atekak misimsim o miseneng a misuayaw. Mahansatui,iraaca kya adada' nira tu takaraw ku remes, pihaceng ku adada' nu mira, adada' satu i Amulika nu 洛杉磯 a maaber cira. Nikaoripsatu nu mira, ci 楊傳廣 hananay itini i paturturi tangasa anini apipurtuh nika orip nira, mahansa tangasa anini ku hinucinu mirai,sasimsimen numita a mitela'tela',a mahemek tu nikaorip ni 楊傳廣. Anu simsim:han numita anini,solinay o ticuzing hananay a tamdaw maraday a nika orip hananayi, ini:tu i balucu' numita kina orip ni 楊傳廣. 

== Pi'arawan to lakaw ==
* 吳惠芳. (2011). Wikipedia 維基百科 族語詞條試寫─原住民族語詞條 2011作品集. 教育部.

