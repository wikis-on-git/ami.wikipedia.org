Ci Sera aci Nakaw o lalengawan si no Pangcah itira Cilangasan ko ’orip nano to’as. Ci Sera aci Nakaw o tatapangan si no Pangcah na itira Cilangasan maepod tala Kiwit. Sa ciwawa sa ci Nakaw ci Tomay Masera, ci Calaw Panahay, ci Karo Ko’er, ci Tapang Masera, itira sa i ’amis, itira Ciwidian hananay a niyaro’. Oyanan a fikeloh, itira sa i sapat, o nano loma’ ni Tomay Masera. Calaw Panahay, itira sa i kiwit, ci Karo Ko’er itira i Tafalong. O tayhaw kono Kiwit, o kawal ko no Tafalong, o dodang ko no Nataoran, hatiray ko rayray. No nano to’as, hatiraay ko demak no mita sa o Pangcah.
