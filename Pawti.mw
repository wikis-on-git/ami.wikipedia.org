pawti(麻袋）

O pawti I , o no mowa nokaen a nisanga’an，kodaitay、mata’eselay、manga'ay a misaliyawliyaw a micokaymas、 manga'ay a faca'en，alafin ko picokaymas.

Ano todohen i, caaya ka piwarak、caaya ka hanek、caaya ka piri'ang to pala，o pawti i o mihaian no kalokitakit a mipa’ading to kamaro'an no finacalan a dafong.Ano o pawti saan i, tangsol maharateng ko 'orip no maomahay, mipanay sato i, o pawti ko piparoan to panay, cecay a pawti ira kocecay so'ot ko tingting, o fainayan ko mikowitay a micolo' patayra i lalan no tosiya , itiraay a mapateli ko paliding, nani omaomahan awaay ko lalan no paliding sa itira i tata'angay lalan no tosiya a mapateli ko paliding, o kahacecacecay ha ko pawti a paka'afala a mi'orong o rihi no omah ko lalan micolo'ay  tayra i paliding.Tada kalolayan ko 'orip no maomahay a tamdaw, oninian ko saka ngelo'  masamo' ko tatirengan ora sa ka  kahenay a mapatay ko fainayan a tamdaw.

No aniniay a 'orip awaay to kono mowa a msang'an a pawti, saheto sanay to o  soka a pwti, o soka hananay i, caay ka kanarikay a mapohed sa o mili'angay to taliyokan ato pala, halo 'orip no tamdaw ko mili'angay no soka, ira ko pilekal no icowacowaay a kitakit to aka to ka picokaymas saan, nikawrira, taha nini adihay adihay ko soka i taliyok no mita, nanay ira ko micororay to soka malo pawti no mita, ta malowan to soka i taliyok no mita, madipot ko 'orip no tamdaw ato maamaan a pina'orip nona cikiw.

[[Kasasiwasiw:Pasawalian 'Amis]]
