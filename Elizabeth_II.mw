== Ilicapid II(''Elizabeth II;伊莉莎白二世'') ==
[[Faylo:Queen Elizabeth II in March 2015.jpg|thumb|Queen Elizabeth II in March 2015|alt=Queen Elizabeth II in March 2015.jpg]]

== Takaray a Sowal(概略) ==
I 1926 a miheca(年) saka 4 folad saka 21 a romi’ad masofoc(出生) ci [[Elizabeth II]], malamikomoday a tamdaw.

O Sawara’an no kitakit no Antikuwa ato Papota([[Antigua and barbud|Ikiris a sowal:''Antigua and barbuda;Kuwapin a sowal:'']]''安地卡及巴布達''), [[Australia|Awco(Ikieis a sowal:''Australia'']]; Kuwapin a sowal:''澳洲''), [[Bahamas|Pahama(Ikiris a sowal:''Bahamas'']];''巴哈馬''), Papito(Ikiris asowal:[[Barbados|Ikiris a sowal:''Barbados; Kuwaoing a sowal:'']]''巴貝多''), [[Belize|Pilicu(Ikieisa a sowal:''Belize'']]; Kuwaping a sowal:''貝里斯''), [[Canada|Kanata(Ikiris a sowal:''Canada'']]; Kuwaoing a sowal:''加拿大''), [[Greenland|Kulinlan (Ikiris a sowal:''Greenland'']]),  Ciyamayka(Ikiris a sowal:[[Jamaica|J''amaica'']])'',''Niwcilan''(Ikiris a sowal:'' [[New zealand|''New zealand'']](紐西蘭), Papuwa Niw Kiniya(Ikiris a sowal:[[Papua new guinea|''Papua new guinea;'']] Kuwapin a sowal:''巴布亞紐幾內亞''), [[Tuvalu|Tofalo(Ikiris a sowal:''Tuvalu'']]; Kuwaping a sowal:''吐瓦魯'') ato Inko( [[United kingdom|''United kingdom'']] ) anini i ci Elizabeth II, patirengan a romi’ad i 1952 a miheca saka 2 folad saka 6 a romi’ad. 

== kasofocan a loma' 出生家庭 ==
O mitokadan ko kahofoc ni Ilisapay (''Elizabeth II 伊莉莎白二世''), itini i Meyfeyer梅費爾''（Mayfair）''potal no poloton''(Bruton Street 布魯頓街)''17 a fangko, loma’ ni akong ama ningra a mahofoc. ya mo^tep ko mihecaan ni Ilisapay (''Elizabeth II 伊莉莎白二世'') haw i, mapatay to koya akong ningra, ci Ciyoce 5''(George V 喬治五世)'' a hongti, ya malahongti ho ko akong ningra i, o mitapalan nira a kitakit o sakakahaday, saka kaemang ho cingra, mamarahongti to ko ’orip. mafana’ inaneng a pasifana’ a ko ina ni Ilisapay, pasifana’ to malatamdaw a demak no to’as, mafana’ haca cingra to masaroma’ay a caciyaw. 

== lalamod 配偶 ==
Ci Feylipo wawa no Honti(Ikiris a sowal:''Prince Philip''; kowapin a sowal:''菲利浦王子'') ko fa’inay ni Ilisapay, 1934 a miheca ko sa’ayaw nangra a masaso’araw, itiya kaemang ho ci Ilisapay, faloay ho ko mihecaan ningra, itiya to ci Feylipo malatapangay to no Kerik(Ikiris a sowal:''Greece''; kowapin a sowal:''希臘''), wawa no hongti cingra, i 1922 miheca mapaci'eci a papiliyas to Kerik, itiyaho kaemangay ho ko tireng, o ni'afofoan  ho ningra. Tayra to i 13 mihecaan ni Ilisapay, malasofitayan no riyalan cingra, miliyaw to a masaso’araw aci Feylipo, tangsol sato a mangohah cangra, nai tiya mararid to cangra a patikami.

Itini I 1947 miheca saka 7 folad saka 9 a romi’ad ko pasifana’ ningra to tamdamdaw a paparamod i, tosa polo’ to ko mihecaan ningra. Itiya a miheca, saka 11 folad saka 20 a romi’ad i Siminse(Ikiris a sowal: ''Westminster Abbey''; kowapin a sowal:''西敏寺'')a pataloma’, na’ ningra to tamdamdaw a paparamod i, itiya a romi’ad, milayap to ci Feylipo toya Aytingpaw kongciye(Ikiris a sowal: ''Duke of Edinburgh;''kowapin a sowal:''愛丁堡公爵'')hananay a malokakeridan to a tamdaw.    

I ’ayaw no paramod ci Feylipo ato ci Ilisapay i, adihayay ko mirawraway cangraan a demak, saka cecay, caay ka tatodong a malafa’inay ni Ilisapay saan, awaay ko katomirengan ato dafong ningra, o malasofitayay matayalay itini riyaran no Engkelan, ira haca ko salikaka ningra to fafahiyan a mararamod to roma kitakit a tapang, ira sato ko sowal, caay ka katodong cingra a malalamod ci Ilisapayay, o awaay ko loma’ato pikiloma’an a tapang saan. Adihay ko kati’ihay cingraan a sowal.  

== nikalahongtian 繼承王位 ==
Mirocok a malahongti ci Ilisapay II (''Elizabeth II 伊莉莎白二世''), so^linay a ngangan ningra ci Ilisapay・Yalisantera・Mari(Ikiris a sowal: ''Elizabeth Alexandra Mary;''kowapin a sowal: ''伊利沙伯·亞歷珊卓·瑪麗''), 1952 miheca saka 2  folad saka 6 a romi’ad a mirocok to mama ningra ci Ciyoce 6(Ikiris a sowal:''George VI'' ; kowapin a sowal:''喬治六世'') a malamikomoday no kitakit, ono aniniay Inkelen (Ikiris a sowal: ''United Kingdom of Great Britain and Northern Ireland;'' kowapin a sowal:''大不列顛及北愛爾蘭聯合王國)'' a hongti, patatokiled sa a malamikomoday no kanata, Awco, Niwcilan, Nanfui, Pakistan ato Slian.  itiyaay a sowal, ano o fafahiyan a malahongti haw i (Ikiris a sowal: ''queen regnant;''kowapin a sowal:''女王'')hananay. 

=== pararocokan 遺傳、繼承 ===
Ci Ciyoce 6''(George VI 喬治六世)'' ko wama ni Ilisapay II(''Elizabeth II 伊莉莎白二世''), itiya ho o Yo-ke kongciye(Ikiris a sowal: ''Duke of York;''kowapin a sowal:''約克公爵''), o kongciye hananay i, o iraay ko mipararocokay to ’orip, ano masamaan ko ’orip, masamaan ko pihakelong to rarocokan, ina ni Ilisapay (''Elizabeth II 伊莉莎白二世'') malahakelong to malaYo-ke kongciye a fafahi. Ano tooren ko pido^do no mamalahongti i, namahofoc ci Ilisapay, o sakatolo to a mamidotoc to tayal.  

Nikawrira, oya faki ningra itiya ho kapah ho, corok han o nira ko mamalahongti, caay ka patatoor to wama ci Ilisapay  II(''Elizabeth II 伊莉莎白二世'') a malahongti, nanoya mapatay to ci akong ningra i, o mamidotoc koya faki ningra, nawhani, oya kaolahan nira a fafahi i, kani tolo to a pakaetim, mangalef to a macacolicoli to cefang, kinasawad han yo nira ko tayal. Oya to wama ni Ilisapay (''Elizabeth II 伊莉莎白二世'') mikapot to a malahongti, saka ci ngangan to Ciyoce 6''(George VI 喬治六世).''

1936 a miheca mapatay to koya akong ni Ilisapay ''(Elizabeth II 伊莉莎白二世)'', o faki to ningra ko mamalahongti, caay ka halafin ci Aytehowa(Ikiris a sowal: ''Edward VIII''; kowapin a sowal:''愛德華八世''), 42 a mihecaan malahongti cingra. Ma’osi cingra to lekakawa no demak no lalaocan, caay ka pikihar to demak, meketer to ko sifo nangra, oromasato, pinapina to a folad, oya kaolahan ni Aytehowa a fafahi milongoc to mamilikong toya saka tosa a fainay, ira haca ko pilalang no congli ato citodongay a kakeridan no sifo, hapimaan niyam ko malikongay a fafahiyan a malafafai no hongti saan,,dengan koni han nima, oya pitooran nangra o Engkelan a kiwkay''(''Ikiris a sowal: ''Church of England''; kowapin a sowal: ''英格蘭教會、英國國教會 ),caay ka nga’ay a cifafai anca cifainay to caay ho ka patay ko iayaway a fafai anca o fainay, ano miliyaw cingra a cifafahi cingraan i, maacekay ko matiniay a demak, saka ano liyangen ako konini a demek sako harateng ni Aytehowa, o caay to ka mamafilo ako toninian a tayal saan, saka, sawad han to ningra koya hongti a tayal, o wama to ni Ilisapay (Elizabeth II 伊莉莎白二世) ko mido^doay a malahongti,''

''Polong han ko malahongti ko ’orip ni Aytehowa, 326 a romi’ad, o sanka kaoto’ay a malahongti itini toni a Engkelan a likisi.'' 

=== mamirocok ''' 女王繼承''' ===
mo^tep ko mihacaan ni Ilisapay (''Elizabeth II 伊莉莎白二世'') i, mahapinang to mamamirocok to malahongti cingra. itini 1952 miheca 2 folad 6 romi’ad, o wama ni Ilisapay (''Elizabeth II 伊莉莎白二世''), ci cilemed toya dadaya a miliyas to tona hekal, o ’orip ningra i 56 ko mihecaan, pakayni tona adadaay a tireng, matongal aca ko pikowan to kalalood no kitakit, caay to ka tanoktok ko tireng nira, patay sato.

Tatosa a malekaka cangra, sakakaay ci Ilisapay ''(Princess Elizabeth 伊莉莎白 ),''mikotay toya adadaay a wama ningra a tayra i Kenya (Ikiris a sowal:''Kenya''; kowapin a sowal:''肯亞'') mihomon, o fa’inay to nira ci Feylipo(Ikiris a sowal:''Prince Philip''; kowapin a sowal:''菲利浦王子'') ko kafanaan to kapatay no wama ningra. Itiya ho 25 ko mihecaan ni Ilisapay, pakayni i nika patay no wama ningra, nawhani o mamisi’ayaw ho to malatapangay a tadakaretengay a tayal, nipili’an to a mamirocok a malahongti ci Ilisapay ''(Princess Elizabeth 伊莉莎白 ),'' nikawrira, do^doen ko demak, talaen reponen ko 16 a folad, misatapang to a mido^do to rikec ato lekakawa a midemak to mamalahongti a lisin. 

== pitooran 信仰 ==

Adihayay ko pitooran no mita itini hekal, o maan ko pitooran no Sawara’an hani?

O kafana’an i, itiyaay ho saheto o inanengay malalokay a misiwkay ko tamdamdaw no kiloma’an no hongti, mararid tayra i Weseminsete(Ikiris a sowal: ''Westminster Abbey''; kowapin a sowal: ''威斯敏斯特教堂'') a misiwko a mikapot to demak no kiwkay. O noya papipaino’ ci Loian(Ikiris a sowal: ''Prince Louis''; kowapin a sowal: ''路易王子''), ato o maamaan no demek no kiwkay, korismas to a mikapot ko polong a laloma’an.

==No papotalay a kakafit==
* [https://en.wikipedia.org/wiki/List_of_current_heads_of_state_and_government List of current heads of state and government]
 

[[Kasasiwasiw:Pasawalian 'Amis]]
