== O ngangan no Haciliwan (八里灣部落由來)  ==
Haciliwan, o niyaro’no pangcah i Fakong. ira ko pakayni itini‘ayaway, pakayni i likisi no Haciliwan, caay kanga’ay a komaen koya mapalomaay a konga I tiyaho. saka pangangan han nganra o “ Haciliwan”. o roma sato ira haca nipasowalay, yo o riyar ko Cepo’ i ‘ayaw ho. nanoya sarara sato a malahedaw ko nanom, naikoran to no tapelik a matapesi’ oya to koya sa’owac, ’alo, o masahefongay o tarawadaw to. sa paloma' ko to’as i Haciliwan, nanoya pakayni i Haciliwan malinah ko finawlan. onini a sera, o satapangan no masaPangcah.

== O kasiikedan no niyaro’ (部落特色) ==
I sa'amisan no Haciliwan a pala, i sakatimol no (sowal no Holam) Fengbin ’alo ko apilipilisan. nanilotokay  minengneg ko Haciliwan, maa’araw ita mapatakecay no paliwan ’alo, manengneng iso ko fangcalay a niyaro’ no Haciliwan. tona mahecad ko nganagan no konga, saka mapangangan ko Haciliwan. i‘ayaw o Ripong ko mikowanany itini i, ano mangalay tayra i picodadan no Fengbin ato mimaanman, milacal to folo a lokiyol no riyar ko ittiniay a tamdaw. o roma i, sapifoting a rayray no Haciliwan, o tapas no mita no pangcah, misa'et to nanom no 'alo iti:yaho. orasaka, i tiniay i Haciliwan a lomowad ko misa'et to ‘alo hananay a rayray no demak a mifoting. mipasifana' to misa'et to ‘alo a demak kokakita'an, ala han nganra ko impi a mikarkar to kali. Sooten nangra to ma'icangay a talod、fonak ato fekeloh ko ngoyos noya ‘alo, talahan to no finwlan ko  kakerah no nanom no cepo'. 

== O nikalopisak no Haciliwan (人口分佈) ==

Itiniay i [[Fengbin]](豐濱) Cen no Hualien(花蓮) ko [[Haciliwan]] a niyaro’,  28  ko sa’osi no parod no loma’,  79 ko sa’osi no tamdaw.

97% ko ka’aloman no Yincomin(原住民), polong han i,  77  ko tamdaw; o roma sato i, 3% ko ka’aloman no roma a finacadan, polong han i,   2 ko tamdaw.

O pa-sin-to(百分比) no ka’aloman no tamdaw no kasafinacadan(族群) i, ko 'Amis(阿美族)94%, roma(其他)3%.

== O finacadan no Yincomin (所屬阿美族群) ==
Itini i nowalian a lotok, mililis to riyar, mifater to Kalingko na itira i Fakong talatimol tangasa i Madawdaw, saka pasawali a 'Amis/Pangcah han. o pasawalian a Pangcah han, o sa’alomanay a finacadan no Yincomin i Taywan.

== O pitooran no finawlan (族人信仰) ==
O pito'oran no finawlan no Haciliwan i, ira ko cecay aca a Ciwlokiwkay itini, o kirisito-kiw. itini i ira ko pito’oran ngara, pakayni sa’opo no kiwkay, malosakarikec sato sakacakat no ’orip no Yincomin. mamaan ca ko demak no sapitolon ko niyaro’.

== o Pikafitan i Papotal(外部連接) ==
* [https://web.archive.org/web/20161230105210/http://www.ris.gov.tw/346 內政部戶政司全球資訊網]
* [https://web.archive.org/web/20170705043614/http://www.apc.gov.tw/portal/docList.html?CID=812FFAB0BCD92D1A 原住民族委員會全球資訊網統計資料]

[[Kasasiwasiw:Farangaw 'Amis]]
