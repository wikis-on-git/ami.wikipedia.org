== Mila'dis 海祭 ==
O Amizuku nu “海祭”hananay, itini i saamisan hananay a Pangcah 〝miladis〞 han, ,itini i海岸阿美nika sumuwal i〝 misacepo’〞han, anu Farangaw a tamdaw nika sumuwal i 〝mikesi’〞han, anu sipakayni i 花蓮縣豐濱鄉港口a niyaro a nika sumuwal i ,pakayni cudad nuheny i 海祭sananay, itiya maruay itiya i 南洋hananay a Pangcahay a tamdaw,napalilu tu misangay tu kakaenen a kawas,napalasawad kina tamdaw sisa kinapatay hantu kina tamdaw. Ira kya malakakaay a tatusa, madiput nu liyal,tahkalsa kuheny itini i Tawan hananay,dengaysa kita a sikakawsantu kita tu dayday nu wawa nu mita saan,yatatusaan i malalikid tani i liyal. Niyan a tatusaan i, ungangasawan nu Amis kina tatusaan,amangalay kuheni a makasimsim tu pakaoripay tuheniyan a kawas,a patudung kita tu kawas nu liyal saan. Teparay nu liyal ku niyaro’ paoripan nu mita saan, misanga’ kita tu sapila’dis a demak saan,manay sikakawaw tu la’dis. Taluma’ kita tu mibuting yu nilunansa,kina cacay kuni simsim nina Pangcah sanay.anu lutuk kina kaenen nu mita i, anu lutuk sikapaorip numita saan, pasuelin kuheni tina akakawaw. Mitanengay kuheni nika sakaorip,amala kaputkaput kita saan, kumuden numita ku sakaurip sananay ku ruma, anu tahekalay i liyalai i ,u masakapahay ya maemin i, katayni maemin a malacapu’ sananay a demak, atahkal ku matuasay pabana’ tu sapibuting a kilsu sananay. U mikaputay itini la’dis hananay, pakayni tu nika malasacapu’ sa, ira ku matuasay, ira ku terungay kaorip, ira ku sining, aka:aw picumud ku babahi, aka pingatangata aca amilecapu tiniyan babainayan a demak saan. U mila’dis tuayaw a rumiad i, malingatu a mibuting ,kiya asapisalisin nu mita kyakawas nu liyal satu kuhni, maharek sa a patata i, pakaenhan nu mita tu pinaulan sa. Iraaca ku ruma nipisuwal tu nikalaedisan,Umi laedis hananay umibutingay,sakatataangay a demak itini i pilisinan,sapakayni a mabana’ tu kakawaw nu mita’ Pangcah hananay,sapakaynai a mabana’ ku kapahay a sining tu sapibuting,sapaorip tu luma’ay a tamdaw. Tayni ku kapahay i sasa’wacan nu liyal,mikilim tu sapisanga’ tu sapakaen tu kawas a bekeluh. O sikawasay ku mipih’pih’hay,patudung tu kakaenen nu kawas,ngalay ira ko sakapahay a nibutingan. Hareksa kuna lisin,tya malecabaycabaysa a malingad a talaliyal a imputing. Tuluay a rumiad a mila’dis,aka picumud ko babahiyan,aka kakaen ko kapahay tunu ruma’ay a kakaenen,omipananamay tu saka paorip tu luma nuheni. Pakany kaku a mabana’ tu sakaorip nu mita o Amis hananay,nanay simsimen numita ko nika orip numita,sakilemelen nu mita a patireng tu suwal nu malitengay,kawkawhan pasebana’ tu wawa nu mita saan. 
<ref>吳惠芳. (2011). Wikipedia 維基百科 族語詞條試寫─原住民族語詞條 2011作品集. 教育部.</ref>

