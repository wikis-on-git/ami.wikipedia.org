== Facidol (麵包樹) ==
[[Faylo:Uru-tahiti1.jpg|thumb|Facidol]]

== Takaray a sowal(概要) ==
itini i niyaro' no niyaro' no 'Amis, ano icowacoway to ca ka awa ko facidol a kilang,o todongay to o tahapinangan no niyaro' no 'Amis. 

o heci no facidol i tadanga'ayay a kalasinafelen, o saka'orip no 'Amis a tamdaw ko facidol.

O tatapangan no Facidol'*Kaila’an no 'Amis a ma’orip itini i taywan, ilay:to ko [[Facidol]] a malengaw to tatado’en anini. O tapan no Facidoli. ano icowacowato a mipaloma kalamkamay a lomahad, makirawa’ay ko tolo no tinloh a loma ko akawang, mangaayay mikilidong a pasi’emel I lidong no facidol.*O papah no Facidol kakahaday, limaay ko kasasilomaloma no papa, ilaay ko maciwangay, sano salipaay no maymay, ilaay ko alawlaway ato salofalocu’ay a sikako, ato tonpiay ato saciwan-ciwan sanay a papah. o papah no facidol kala tapila’en pisilsilan to tangidaf, pitafuan aca tongiraw, mateli i patafuan ko dating, tada fangsisay a ka’enen.*O kacifalo’an tangasa kacihecian no facidol i, itiniay kalaloodan 4-7 no folad, o kaladaten a mipanay. mimingay a tapang no facidol, ma’eden simo’ot, aratek tosaso’ot (100-200). o ta’angayay a tapan tahilaay i limaso’ot, ano mahepik i, tahilaay i cecay a patek(500-1.000) ko heci ira. ko’esanay aca, ka’esoay a ka’enen ko heci ira, nikaorila, ilaay ko kafesa’ay a ka’enen. aninito ma’acaay i cifa, maka’enay itini i hotelo ko tadama’anay a facidal. *Mamidemak to facidol, pacumoden i pingsiyang a paki’etec, nga’ayay a demaken, awaayto ko ‘adeteng. ano awaay ko heci noniyatapan a facidol i, tapa’en ko tapan a micekis, nga’ay mahepik ko hici ano lomato a miheca. <ref>蔡新明. (2011). Wikipedia 維基百科 族語詞條試寫─原住民族語詞條 2011作品集. 教育部.</ref>

== O facidal no Pangcah 阿美族的麵包樹  ==
Itini a kanatal no Taywan i, edeng o Pangcah ato Fotod a finacadan ta ma’araw ira ko mipalomaan a facidol. I niyaro’ no Pangcah, I lawac no loma’ ira ira aca ko cecay toso ko tapangan no facidol a mipaloma, nengneng han takarawkaraw, tangta’ang ko tapangan nira, itini i lima enem a folad ko kalofican no facidol, ano marohem ko heci’ a cengel nira, matiya o misanga’an a menpaw (麵包) foso’ sanay a nengnengen, kaliyalaway ko podac nira. Ona facidol o tadaaledetay kaenen a sinafel, sa ’aloman ’aloman sa to a tamdaw mafana’ o safacalay a sinafel ko facidol. 

== Tatodong用途 ==
O heci’ no facidol manga’ay makaen, o lamit nira manga’ay misa’opo to nanom, ano mapaloma’ i tafiling, caay ka perad ko sota no tafiling, kakahad ko papah no facidol, ano talacowa masadak matawal mihawekid ko sala, o safangcalay malasala ko papah nira, o Fotod a finacadan ano misanga' cangra to lonan, o tapangan no facidol ko sapisanga’ nangra to fongoh, wikol ato ‘anengan no lonan, o roma o malohecek no loma’ ko tapangan no facidol, o ’adeteng nira manga’ay sapiketing, O roma o podac no tatodong manga’ay misanga’ to keliw ato kiradom.

O heci’ ato paeno no facidol maemin manga’ay a kaenen, ano pisafel nira i, manga’ay tapayen, sakohawen, ciyayen, ano i kaciherangan i, ira ira aca i taheka no mita masaPangcahay, ‘aloman ’aloman sa ko mitangtang’aay a tamdaw, mikinkiw cangra to masamaanay to pitangtang, i Taywan a tamdaw ‘aloman to mafana’ay maolahay o safangcalay a sinafel ko facidol.

== Tahapinangan形態 ==
Takaraway tata’angay ko tapangan no facidol, ano fangcal ko kalemengawan no facidol, tahira i tolo polo’ kongce ko takaraw nira, o tapangan no facidol, sa moecel sa matiya sa o linay a macelak, o lamit nira malecad macelakay a sapad , sanaw mahapingan a nengnengen ko kilang no facidol .

Papah: o papah nira tosa polo’ tangasa i tosa polo’ ira ko enem a kongfen, safaw sepat tangasa i sepat polo’ ko kakahad, saromaroma sa ko papah a nengnengen, ira ko masafitaolay, macidemay, masa’opihay, saka ‘aloman a tamdaw caay pakahapingan to sasiroma no facidol. O papah nira kifetol, i fadic no papah kangdaway ko cengel, kameleng a tatoyen, i felih nira cifanohay.

Hana: tosa tangasa enem a mihecaan ko lengaw no facidol ta ci hana to cingra, o tawinaan ato okang ko hana, malecad o satoro’ no kamay ko hana a nengnengen, kaliyalaway ko cengel no hana.

Heci: adihayay a hana someletay sato i ta malaheci to, cecay a hecian tolo polo’ tangasa enem polo’ ira ko falo a tawinaan ko hana, ya malaheci to i, nengneng han malecad o mali kimolmol saan, moetep tangasa tosa polo’ kongfen ko kakaya no heci nira. O podac nira adihay ko adeteng micipatay aca, ano kaliyalaway to ko podac nira, ta manga’ay makaen, ano adihay ko mipitpitan, tangtang han misakihaw, mafasaw to hacecaycecay mitafo, teli han i pisoedaan no pinsyang.

Falo: i papotal no paeno ira ko kositay a podac, ano komaen to paeno i, podacen koya podac ta manga’ay a kaenen, matiya o kodasing ko tata’ang nira, kaen han matiya o kodasing a kaenen, o kaeso’ay a wangen no wawa.


