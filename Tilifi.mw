[[Faylo:Crystal128-tv.svg|thumb|Tilifi]]
Tilifi Tuol sa ko lahal no K^ci（科技） ，ira to ko Tilifi（電視） no kahaccayccay no loma’ca，pakani i Tilifi ，maaraw ko no romi’admi’ad a ratoh（新聞） ato kahmekan a Ika（影片）。Nikawrira，maenep ko ’alomanay a kaemangay a wawa tona Tilifi ，saka ’ aloma sato ko maroparopay（模糊） ko kaarawan no mata a wawa。 ’Aloman ko malawinaay ato malamamaay ，pasany to pineneng to Tilifi，makiyam to ko cikang a misacaciyaw to wawa，ta cakafangcal ko sapidipot to wawawawaan i laloma。Aloman ko kingkiw（研究） a pahapinang，o pinangan ato harateng no wawa i ，malilid no Tilifi saan，yu ira ko maraodotay anca o maodangay a pinangan，malatatodongan no wawa ko hatiniay a demak，hahatira a maci’iwi ko pinangan no wawa。 O kingkiw no Kohac（科學家） i，yu mahadak ko ngiha’ no Tilifi i ，malowan ko caciyaw no malawinaay ato wawa，malowan ko falo a so’ot % （80%）ko caciyaw saan。yu mineneng ko malawinaay to Tilifi i，anca o wawa ko maolah a mingenge to Tilifi i ，mahapinangan a malowan ko kalalicay nara；Nawhani，o kalalimela’an no wawa ko kalalicaylicay to malawinay i orip nira，o papasongira a malahal to pono’ no wawa，caayay a pakalayap i Tilifit ko hatiniay。Nikawrira，iraay ko oromaay a pakaalawan a tamdaw，nga’ayay a mipacafay a mitongal to taneng ko Tilifit saan。hakiya ，latek ngaayay ？ latek tatiihay ko Tilifit i orip no mita？latek liyas han ko Tilifit kanga’ay to haw？Sowal sa ko mikingkiway，sifaloco’en to mamang a cikang a milacafay to wawa anini，papiliyasen to Tilifit ko wawa，papicudaden to tilid，i ikor to a ngengen i，o tadanga’ayay a tada^tan konini saan。 

== Pi'arawan to lakaw ==
* 陳振雄. (2011). Wikipedia 維基百科 族語詞條試寫─原住民族語詞條 2011作品集. 教育部.

