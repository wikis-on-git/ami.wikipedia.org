[[Faylo:Amis postcard.jpg|250px|right]]

==Ngangan no ’Amis a Finacadan==
“’Amis”, o sa’amisan saanay ko tatodong no nini a sowal, ano sa no holamen i, ''阿美斯'' hanen ko pitilid, o tatapangan a pangangan toni i, notiya ho i  saka safaw pito a {{Template:Ruby|''siki''|世紀}} i tini [[Netherlands|i Olanta(荷蘭]]) a mihecahecaan, ira ko pitahidang no kakeridan no sofitay no Olanta to  kakita'an no Yincuminco itini niyaro' no Puyumaan a mikayki, o matahidangay a kakita'an no Yincuminco i, o italiyokay no Puyuma a kasasiromaroma a finacadan, ira ko Iwatan, Paywan, ono 'Amis i,o lilis no niyar i sawali, o sa'etipay tahiraay i Kohkoh. Ona kayki i, o sapipatirengaw i sawaliyan to kaitilian np sofitay no Olanta,patokered ha a misanga’ to sapirikec to niyaro’ a tatapangan. Tahira sa ko 'Amis a tamdaw i kasaopoan i o naniamisay kaki han nangra a pangangan ko niyah a tireng, mitengil to ko  {{Template:Ruby|''Puyuma''|卑南族}} a tamdaw i, o 'Amis han to a mitahidang. o 'AMIS a finacadan ano pangangan to niyah a tireng i, o pasitiraan ko pangangan, patinako han, o itiraay i  lilis no riyar a finawlan ano pangangan to niyah a tireng i, o Sawli kako sanay, o i ka'etipay no lotok i o Sa'etip kako sanay. Yo tahira i niyaro' no Puyuma ko 'Amis a finacadan nani'amisay kami han nangra ko mitiliday to ngangan itira i pikaykian, o maro'ay i kaamis  no Puyuma a finacadan(北方的民族) , sanoyanan sato a maala kona ngangan to sapitahidan, kalo ngangan han to no 'Amis a finacadan konini taha nini. 

Yo miliyas toko Olanta, o Cinping(淸朝) to ko tayniay mikowan to Yincumin a kasasiromaroma a finacadan i Taywan,do'edo sa i, o Dipong to ko tayniay a mikowan to Yincumin,'aloman ko  mikaminkiway tono  {{Template:Ruby|''tamtamdaw''|人類}} a demak , miala tono Kaping ho a pangangan a misilsil  a pangangan, o  '''’Amis''' hananay to a miketon ko ngangan.

==Nanicoway kora Pangcah hananay a ngangan==
Yo itira ho i sa'etip no satimolan, i Taynan ko mi'ecoan no Cinping(清朝) i Taywan mikowan, o polong no sawalin no Sifo'ay Lotok(中央山脈) cowa kono miyam a pala korira, cowa ho ka tahira ko sakowan no honti no Cinping saan ko pilekal no sifo no Cinping, orasaka, o maro'ay itira a sano 'a'adopen a tamdaw(蕃人) cowa kono niyam a tamdaw sanay. Nikawrira,tahira to i 1811miheca patireng to Kavalan Sakowan(噶瑪蘭廳) itini i aniniay a YilanSyien(宜蘭縣)  satapang  a mikowan to itiraay a matiyaay 'a'adopen a tamdaw(蕃人), o niyaro i, o Pangsya(蕃社) hananay ngara a pangangan, o maro'ay itira a tamdaw i, o Fana(蕃人) hananay a mitahidang. Ira to ko Dipong a tayni i, toor hananay to a miala kora nipanganganan 

no Cinping.Nikawrira, sano Dipongay to ko ko pitahidang, o niyaro' i, o蕃社(バンシャ) hananay a mipangangan, o tamdaw no niyaro' i o 蕃人 (バンジン) hananay ko pangangan.O pitahidang to kapolongan a Yincumin ko nini, o teked to a mitahidang to 'Amis i, o  アミ族 hananay a mitahidang. Toikor to i, o miriniay a ngiha' ko maalaay no ka'ami'amis a 'Amis a tamdaw  o Pangcah (パンツァハ) , matiya o  バンジン kami hato sananay.

Orasaka, itini i nipasadakan i 



Kapah to a sowalen ko i tiniay maro’ay i sa’amisan. O likid no kakawaw 阿美族 hanto kina kakawaw kina sowal, i tiniay i sa’amisananay a imy, kapah to a sowalen i tiniay maro’ay i sa’amisan han koni pingangan. Pangcah hananay, caayay kafana’ a sapinangen a milimo’ot sananay kina codad. O sowal no Farangaw a tamdaw “’Amis”hantoay, mita hanto araw na i tiniyay to i sa’amisan kina tamdaw, caay ka timolay, sisa o 'Amis hanto kita, sa’amissay kita a tamdaw sa, so^linayay o ’Amis sa. Ono Pangcah a sowal i, oniyam a tamdaw sanay ko “’Amis”, pakyni no holam a  pingangan i, “Pangcah” hansa, naniya ko kapeten no mita so^linay haw. Hiya hanto mipalatosa, o satimolan, o sa’amissan hanto sa, manga’ay haenen ko nipingangan, i satimolay a tamdaw o ’Amis sato, kalingko toni ’amissay, o kakitilian to ko ngangan, caay to ka ’orip noya tamdaw kasowalen.

==Tamdaw no ’Amis==
’Amis hananay i tini i Taywan, sa’alomanay i tini i Yincomin, napakayra i 2020–miheca misa’osi, malawit to tosa polo’ a ’ofad; sa’alomanay a nika sa’opo, i tini i Kalingko, tayto a kanakaransa, i tini i masaaro’aro’ay a enar i riyariyaran enar iratoay, cayto ka papi:na pakayni i Manso. Sakasaan dadahal kina nisakanatan, masomad ko sowal o losid ato kakawaw, cayto kalecad, masomowad to konisimsim, caay to pitodong tono tao, tangsa nika tayni no Ripon. Ira Ripon ci ''Torii Ryūzō'', 1897–miheca to Taywan, nakamayan noheny to ma’ma’an, o {{Template:Ruby|''Tarawadaw a ’alo''|秀姑巒溪}} ko terong no Pangcah, nika latosahan ko Pangcah. Soelinay o wayway no Pangcah, o 母系社會 hananay. Babahy hananay, i loma’, babainay hananay mikadabo’, o alalbo no loma’ a terong o babahy. O babahy hananay nika saayawy a nika boladan i, kabana’anto ko nika masakapahayto kiso saan, babainayan hato i, ano kasingisngisanto i, matoasayto kiso saan, han ko nika somowal tiniyan a demak. Irato ko nikaselasela no babainaysa, o ’Amis a nika dadodod i, tolosa, cacaysa Pangcahsa kakitiliansa, cayka dapoda:posa ato tawo, 1970–miheca no Taywan caykakapah ko kidaysa, ’aloman koya Pangcah a milaliway tiniyay i kakitiliay no ’orip, misapatas toni simsim. Tadaniyaro’ a Pangcah i, ira ko taraniyaro’ hananay maoripsa. Alomna ko citangalay a Pangcahsa, matiya ci {{Template:Ruby|''Mahengheng''|馬亨亨}}, ci {{Template:Ruby|''Maysang Kalimud''|楊傳廣}}, micomin ko Taywan ira ko malahakasiay terong no mitasa, siboissay a malahitaisa, ila ko kilemelay a mimalisa.

[[Faylo:Amis Alofo Pattern.svg|thumb|254px|Laleko no ’Amis]]

==U suwal nu i ’amisay a Pangcah==
U Pangcah hanay a niyaru’, u masaniyaru’ay i Taywan, paniyaru’sa i Kalingku atu Pusung tangasa i wali mitepar tu riyariyaran, ira hen ku usawl i Mutan nu Pintung atu Mancu a paniyaru’, tangasa i 2016 a miheca tu sepatay a bulad, u bulung nu tamdaw i 204,189 ku nika’aluman. U sa’alumanay ku tamdaw nu Pangcah a finacadan i Taywan a payniyaru’an. U nipangangan tu “Pangcah” hanay miseng tu suwal nu Hulam “pangca”(番人) patatudung sa a pabana’, ira ku “tamdaw” atu ”payniyaru’” sanay a nipabana’. Ira u ’Amis sanay a nipingangan i, u Palangaw atu Paliwan ku miangangay, pasuwal sa namaka ’amis a miliyas tangasa i satimulan a mikihatiya tu i timulay a Iwatan a nipingangan kiyari, sisa ira ku ’amis sanay a nipasubana’.

==Talihafan==
* 吳惠芳. (2011). Wikipedia 維基百科 族語詞條試寫─原住民族語詞條 2011作品集. 教育部.
* 中文維基百科 https://zh.wikipedia.org/wiki/阿美族
* 李景崇，1998，《阿美族歷史》，臺北：師大書苑。
* 黄宣衞，2008，《阿美族》，臺北：三民。
* 達西烏拉彎‧畢馬，2001，《臺灣的原住民 : 阿美族》，臺北：臺原。

[[Kasasiwasiw:U suwal nu i ’amisay a Pangcah]]
