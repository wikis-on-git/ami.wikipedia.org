== Kiripas (吉里巴斯) ==

== Takaray sowal(概略) ==
Sano sowalen no Kiripas o Ribaberiki Kiribati hananay, sano Ikilisen o Republic of Kiribati hananay a pangangan, nikawrira, o maalaay a ngangan i Kiripas(吉里巴斯). 
[[Faylo:Coat_of_arms_of_Kiribati.svg|thumb|Coat of arms of Kiribati]]
Mingataay to isifo’ay a kinis no cikiw(赤道) ko aro’ nona kitakit, sahetoay o rakarakaan ko pala, ira ko 33 a kimolmolay a rakarakan pala, maliposak i Rihadayay Riyar(太平洋) to 350 ’emang km2  o sakatolo ko dadahal no riyar itnini i kalokitakit. Itini i polong no kalokitakit o cecay no samanikaway ko ninian a kitakit. I 1999 miheca malakapot no Linhoko.(聯合國會員)。

== Rikis(歷史) ==
O likisi no Kiripas malikatoloen a pakitoh:

=== '''No to’as a mihecahecaan(早期):''' ===
I ‘ayaw no 5000 patek ko mihecan o malecaday ko sowal a nani Mikeronisya a tamdaw mafolaw a maro’ itini, itiyaho away ho ko kitakit hananay a palapalaan, polong sanay ko nani Tongaay, nani Samoaay ato nani Ficiay a tamdaw a maro’ itini, o pinangan no ‘orip nona tamtamdaw i sahetoay o Polinisya a punka.

=== '''I malomakowanan a mihecahecaan(殖民地時期):''' ===
I 1820miheca o tapang no sofitay no Rosya ci Kolusen macakat a midefong tona sera, pangangan han ningra koya satata’angay a riyariyaran pala to Kirberti,to ikor to cacorok sato ko mifotingay to ‘eso a tamina ato mipacakayay to koli a tamina atayni ton apala, mitatoy cangra to kowang mapahawikid nangra ko adada no kohecalay a tamdaw. 
[[Faylo:Robert_Louis_Stevenson_Portrait_Vailima_Letters.jpg|thumb|Robert Louis Stevenson Portrait Vailima Letters]]
I 1916miheca malamikowanan no Ikiris. Do’edo sa I o Kurismas a riyariyaran pala I 1919miheca, o Fonghowangtao I 1937miheca malamikowanan no Ikilis, patateko han I Kiripas. Itiya I kalaloodan to sakatosa no kalokitakit,ma’eco no Dipong a maro’, matatoker ko sofitay no Dipang ato Amirika a malalood I Tarawa pala, naka iraan no lalood no tamdaw I o satatiihay a lalood konini saan.Oya Layen palapalaan o pitanaman no Amirika to ‘icel no Kinsipakotang(核爆試驗場)。

=== Misiiked a Niyahpikowan(獨立後) ===
Oya Kiripot ato Aylis riyariyaran pala malaniyahpikowan nani Ikilis I 1971miheca,1978miheca mi’iked ko Aylis a patireng to Tufalo a kitakit,toya miheca 7folad 12 romi’ad o Kiripot milekal to pi’iked a niyahpikowan, falicen ko ngangan to Kiripas. I 1983miheca matatilid ato Amilika ko Kiripas to kakaketonan atilid,milekal ko Amirika to pisawad a mikowan to Fonhuang ato Layen a riyariyaran pala, mala pala tono Kiripas konini. I 1994miheca, maala ci Saypulolo．Seto malacongtong,lahecien ngingra ko pilinah to pifalican to romi’ad a kunis pasawali, ta malacecay to ko romi’ad no polong no Kiripas, caay to ka matiya to I ‘ayaway o I tatihi’ay to pala I o roma ko romi’ad, o romi’ad konini pala o dadaya konora pala,caay ka depoc a matayal.

I 1999miheca mikapot to Linhoko.

I 2003miheca miliyaw heca a maala to sinkiw malacongton ci Saypulolo．Seto, nikawrira, mafalic no Lipoing, o mitokeray ci Tananno to ko maalaay malacongtong,2007miheca miliyaw heca maala malacongtong.  

== Palapalaan (地理) ==
O Kiripas a kitakit I ira ko 32 a rkarakaan pala,mihawangay to kalitosa no cikiw kona kitakit,o polong a riyariyaran pala:
[[Faylo:Kiribati_map_LOC.jpg|thumb|Kiribati map LOC]]
·  Panapa riyaran pala(巴納巴島)

·  Kiripot riyaran palapala(吉爾伯特群島)

·  Fonhuwang riyaran palapala(鳳凰群島)

·  Layen riyaran palapala(萊恩群島)

O kakahad no kamaro’an nona kitakit nani kawali tara sa’etip mata’elifay to cecay patek kilo.O rakarakan kona kitakit sa kohepic ko sota’ adihay aca ko ’apol no sera, sa caay ka nga’ay saliomahen, ano maleno sa I matahepoay ko sera saka o sota’ to o nanom to kaheciday,tatiihay kalananomen, soped hananay to ko orad  i tangko to halananom. 
[[Faylo:Fresh_water_in_Kiribati_(10696895295).jpg|thumb|Fresh water in Kiribati (10696895295)]]
O pipahadak no Masahadhaday Riyar(太平洋) a Taliyok Saopo, oya awaay ko tamdaw a maro’ a tosa pala Tebua Tarawa ato Abanuea matenengay a malahedaw to I 1999miheca sananay. O 「nikafalic no kakarayan a saopo no Linhoko」(聯合國政府間氣候變化專門委員會) pali’ayaw to sowal caka pakatahira I cecay so’ot ko miheca ha’emin sato ko Kiripas a mateneng I riyar sanay.

== Tamdaw (人口) ==
O tamdaw no Kiripas pangangan sa totireng no niyah I I-Kiripas sanay,ona ngangan toninian I nani Kirpat a Kiripas sowal, orasa Kiripat hananay I nani tiraay toya mikowanan no Ikilis a Kiripat palapalan no riyar. Itiya to mapatireng to Teked Niyahpikowan pangangan hananay to pasacecay to Kiripat.
[[Faylo:Children_in_Bairiki_Square,_Tarawa,_Kiribati.JPG|thumb|Children in Bairiki Square, Tarawa, Kiribati]]
<nowiki>[[Faylo:Children in Bairiki Square, Tarawa, Kiribati.JPG|thumb|Children in Bairiki Square, Tarawa, Kiribati]]</nowiki>

I-Kiripas a tamdaw I ono Mikulonisya a tamdaw. O pipawacay no mikakinkiway to telang a okak no tamdaw I, cisowal saan o Satimolan Finacadan I ‘ayaw pinapina a mihecaan maro’ay to itini I Kiripat a riyariyaran pala. I 14sici o Fici tamdaw,o Samoa tamdaw, ato Tonga tamdaw,mafolaw a tayni mararamod to roma a finacadan ta citahapinangan sato tono Polinisya, maralamlam to ko tahapinangan no tireng.

O no sifo a kapolongan sowal I o Ikiris a sowal, nikawrira , itiraay aca I tata’angay niyaro’ o Ikiris ko sowal, itira I romaroma a pala I o Kiripas sowal ko sakasasowal no kalotamdaw,nawhani, o maritengay a tamdaw I maolahay a somowal to  malawalaway sowal(複雜的語言)

== '''O pitoran''' (宗教) ==
O pitoran no tamtamdaw o Tisikiw(天主教), nikawrira, hadihay ko masasiromaromaay a pitoran, patinako han I Fukuin a kyokai(福音神學派), ira ko Yihofa kyokai(耶和華見證人), ira ko Molomon kyokai(摩門教), ira ho nani Arapiya a Pahai kyokai.
