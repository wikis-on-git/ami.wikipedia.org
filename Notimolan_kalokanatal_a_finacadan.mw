Notimolan a kalokanatal finacadan (Inkilis: Austronesian languages, “Notimolan a kalokanatal”(Austronesia) a sowal, tosaay ko tilid: austro ato nesia pakapotan. Austro nai Lating a tilid austrālis, timol a sowal; nesia nai Kirisiya a sowal nesos, kalokanatal sowal, o adihayay ko kalokanatal i katimolay Taypinyang sanay.) o notimolan a kalokanatal finacadan ko nisowalan no i Tayangcu ato timolan no Asiya finacadan.

Halo tungtiwen, Intonisiya, Malaysiya, Filipin, Wenlay, Matakaska, Keronisiya nipatatekoan a kitakit, Hawayi, ato Polinisiya ato Taywan yincuminco, Nahay huyhuy finacadan (Can ngasaw), Niwzilan a maoli finacadan (Polinisiya ngasaw), mafokilay somowal to no Papowa a Milanisiya finacadan (no Satimolan Kanatal a kasado’edo a aowal, o matiyaay no Papowa a finacadan ko silosi) alomanay finacadan.

Cangra malopisak i sa’amisan niyaro’ no Tay kitakit, Singkapo, saetipan no Yinan niyaro’ ato Canpo niyaro’ (maledef sasifo’an no Yinan ato satimolan Capo sakowan kitakit), Campotiya. Oni a niyaro’ o Satimolan kalokanatal a finacadan. Notimolan kalokanatal finacadan a sowal, nai ’amis Taywan, talatimol o Niwsilan, kawali Fuhocyi kanatal, noetipan o Matakaska.

== Tatapangan no rayray 歷史起源 ==
Tatapangan ato kalopisakan no Satimolan kalokanatal a finacadan, midotoc ko hakasi to sowal ato pikadkad to tatiri’en, patirang to sasowalen.

=== No Taywan a sasowalen 出台灣假說 ===
No hakasi a sowal, nai Asiya malinahay tayra i Taywan finacadan, i Taywan to a mala o Satimolan kalokanatal a finacadan ko sowal, ikor do’edo sato kanatal, malenak tayra i Taypinyang kasa niyaro’. Mahaenay a sowal, o nai Taywanay (Out of Taiwan) sanay a sowal. Oni a sowal sa’ayaway nai sowal a hakasi ko pasadakay, mirocokay masano’ayamay ko pacalayay to DNA ko pikingkiw, pakayni to sasowalen adihay ko pasadak to pitinako. Latek Pakayni to nia sowal adihay ko hakasi ko micokeray.

Ci Sutele ato ci Marke i 1975 mihecaan pasadak mihapiw, nao tatapangan no Satimolan kalokanatal a finacadan a sowal ko Taywan, hakalay mirocokay hakasi milayap to nikingkiwan ningra[17]. Mangalef ni Pitiro Pirwote (inkilis: Peter Bellwood) i 1991 mihacaan i “Kaki Amilika tamdaw) a cassi, pakayni toni mihapiwan ikor i, “o tatapangan no Satimolan kalokanatal a finacadan a sowal o nai Taywanay” sanay ko pahapinang, malo kalacecayan no alomanay a hakasi[18]. I:kor miliyaw pasadak, Satimolan kalokanatal a finacadan o nai Asiya a pala a tayni saan, i ’ayaw no 8000 mihecaan tayni i Taywan, i:kor macowat to saki no riyaray a fana’(’icel), ditdit sa a mafolaw tayra i roma a kanatal, nengneng[19]; halafin to kakaya’ay romi’ad, paterep sa, ta mido’edo a mafolaw, ano mipili’ to ta’angay ato mamangay kitakit, saheto i fa^edetay ato ciherangay pala ko tadamaan a kanga’ayan.

Dotocen ko ni Pirwote a nikingkiwan, no Satimolan kalokanatal a sowal o nai Asiya a pala ko katayni han ko Satimolan kalokanatal a finacadan, latek o milecaday to tayniay i Taywan a tayni ato nai timolay Asiya finacadan, micedekay tayni i Taywan, i ’ayaw no 6000 mihecaan. Latek ’ayaw no 5000 mihecaan, itiya misatapang nai Taywan pasitimol malopisak tayra i Filipin a kanatal, masapinangay i sa’amisan a Lisong pala. Nanitira malinah tayra i Polocu, sawaklian no Intonisiya, o romi’ad latak i ’ayaw no 4500 mihecaan.

Nanitira talawali, talaetip ko kalopisak, kawali tayra i Miliyana a kalokanatal (Kuang a kanatal, Saipan a kanatal), tayra i timol Taypinyang a pala, tala’etip tayra i Malaysiya kanatal, Sumentala, romi’ad latek i ’ayaw no 3200 miheca. Pado’edo malopisak tayra i sifoan no Taypinyang Milanisiya a pala Kalulin kitakit. Nanoya pasitwali, latek i saka 300 mihecaan tahira i Polinisiya. Anini i Niwsilan a Maoli finacadan, o saiko:ray a malinahay, latek i saka 800 mihecaan[20].

Onini a kalopisak a safaco, manga’ay o nokonga a kalenak ko kahapinangan, pakayni i katalawali malinah no Satimolan kalokanatal a finacadan, ato timolan a Amilika a yincumin kalalitemohan, o konga ko sapalenak nai Amilika patayra i liyok no Taypinyang a pala[21][22]. Roma kacipinangan o i Taypinyang rorang a kilan. 2015 mihecaan Taywan daykako no lotok a liyok kinaira si ato Celi kitakit malakapot mikingkiw, misapinang to ’etipay Taypinyang a kitakit a patinako to rorang a kilang, masapinang kasaniyaro’ a rorang ato timolan Taywan a rorang a kilang ira ko kalecadan no langdaway a sapiwina a patodongan (inkilis: haplotype), ’etip Tapinyang kasakitakit a rorang kilang o nai Taywanay. Nawhani no Taypinyang rorang a kilang awaay ko okangan tawinaan sanay sasiroma a lengaw, caay ka lonok a sa ciheci, pakaynien no tamdawa ko pipasidenga ko pipalenak, saka maplasawad ko no ’a’adopen a nipalenakan. Taypinyang rorang a kilang a tolak o sakadademak no Satimolan kalokanatal a finacadan, saki lekakawa o sakadademak ko tolak. Nawhani Taypinyang rorang a kilang ato Satimolan kalokanatal a finacadan madadihecoay, mitoor ko nakilang to kalalinah no Satimolan kalokanatal a finacadan malenak. Mapahapinang itini malalikeday ma’orip kina no Taywan a sowal[23].

=== No nai palapalaan (tayliko) tatapangan a sowal 巽他大陸起源說 ===
Ni Setifen Openhaymo pasadakan. nai palapalaan (tayliko) tatapangan a sowal, no ki’etecay ho a wali-timol-Asiya masararem ho tono anini a riyar, Kafa kitakit, Sumentala kitakit ato Makaysiya kitakit makakafitay, masataylikoay, sakadadahal no Asiya. Nikawrira kaki’etecan, kalalaedan no ki’etec, macakat to ko nanom, malenlen to ko pala. Oni a palaay maro’ay mapalinah, matiya o Satimolan kalokanatal a finacadan. 

=== Kawaliay Asiya tayliko mililisay to riyar a sowal 東亞大陸沿海假說 ===
I Fucien matanam i Tansesan ko nalacolan, i Cangcu-Tungsan-Tamawsan nalacolan, Nintesyaposin-huangkuasan-Piciw nalacolan, Ciencu-cinciangsan-saciw nalacolan, Fucu-pintan-kociwto nalacolan, midotoc to nikingkiwan malecad to Satimolan kalokanatal a finacadan no punka. I Fucien masadakay a ’ongcoy, fokeloh pa’ot ato sacocok a po’ot, i Polinisaya manengneng to. I Fucien pinapina ta’angay kasadakan no fokeloh, misadita’an a nalacolan a nisanga’an, sakadademak, no ina a sowal ko pipacoroh, timolay Taypinyang, Indoyang a kalokitakit o tatapangan no Satimolan kalokanatal a finacadan, i wali-timol no Cungkuo mililisay to riyar a punka ira ko kararomakatan. Cungkuo yiyaw taykako ci Keyincin hakasi, mihadoy to makalasapiwina fana’ kafafalic pakairaan ato kicic, misilsil to i Macu-Liyan-tao masadakay a Liyan-tao tamdaw a horac, liyawen patireng mirocok a rayray, saka ’aya:way a Satimolan kalokanatal a finacadan i ’ayaw no 8000 mihecaan o nai lilisay to niyaro’ no rirar no Fucien, miliyang to Taywan ato wali-timol-Asiya kitakit o ’ayaway nai Satimolan kalokanatal a finacadan saanay sowal[24]. O nangra pihaen, E ato R9 o cecayay masadak i Taywan a yincumin a rocok, o Liyan-tao tamdaw ato Satimolan kalokanatal a finacadan ira ko sangasaw saan, malengat ko hekalay to no tamdawan fana’ a kalisaot ato kalaliyang; nawhani no calayan a E pisacecay to i Cungkuo tayliko awaay mahapinang, ato ni Ke a malawama ikoray pado’edo topakayniay i Liyan-tao saka 1 tamdaw a Y cengel heci no pikingkiw, makinsaay a tatosa a tamdaw to nano Liyan-tao tamdaw to malaheciay a cengel no pikingkiw, tangasa anini awaay ho i Taywan ko pihapiw, masiromaay a pikingkiw, awaay ko macaco’elisay a pahapinang a sowal. [25] Cunghuaminkuo mikingkiway to to’as ci Can-kung-I midotoc to no Fucu-pintan-kuciwto nalacolan pasadam, ikoray i no’etipan lilis a riyar no Taywan a Tafenkeng a punka ato nini a punka mamatatoresay, tosaay a punka laway pasowal I’ayaway iraay to Fucien ato Satimolan kalokanatal a finacadan ko lalengawan saan. [26]

== Sowal 語言 ==
Tatapangan: Satimolan kalokanatal finacadan a sowal.

=== Tahapinangan Tilid(註腳) ===

# [https://www.wikiwand.com/zh-hk/%E5%8D%97%E5%B2%9B%E6%B0%91%E6%97%8F#/cite_ref-2020census_1-0 '''^''' ''Hasil Sensus Penduduk 2020''] ''(PDF).     Statistics Indonesia: 9. 21 January 2021 [21 January 2021]. （原始內容[https://web.archive.org/web/20210122154418/https:/www.bps.go.id/website/materi_ind/materiBrsInd-20210121151046.pdf 存檔] (PDF)於2021-01-22） '''（印度尼西亞語）'''''
# [https://psa.gov.ph/content/2020-census-population-and-housing-2020-cph-population-counts-declared-official-president '''^''' ''2020 Census of Population and Housing''] ''(2020 CPH)     Population Counts Declared Official by the President.     Philippine Statistics Authority. [2021-08-03]. （原始內容存檔於2021-07-07）.''
# '''^''' ''Population,     total - Data. data.worldbank.org. [2017-12-10]. （原始內容存檔於2016-10-10）.''
# '''^''' ''The World Factbook — Central Intelligence Agency.     www.cia.gov. [2012-01-11]. （原始內容存檔於2010-12-28）.''

=== Potori'an Tilid (參考文獻) ===
