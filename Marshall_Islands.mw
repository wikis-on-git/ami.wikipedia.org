Marshall Islands
Masyalu kanatanatal a kitakit(馬紹爾群島共和國)
目錄
1	Masyalu kanatanatal a kitakit(馬紹爾群島共和國)
2	Takaray sowal(概略)
3	Rikisi (歷史)
4	Kaitiraan a sera(地理)
5	To'as a kakita'an(傳統領袖)
5.1	Sici(政治)
6	Mitanam to 'icel no pakotang(核試爆)

Takaray sowal(概略)
O Masyalu palapalaan a kitakit I o pangangan no Masyalo a tamdaw I 「Aolepān Aorōkin M̧ajeļ」,o no Ikilis I 「Marshall Islands」,o ma’alaay a ngangan I o Masyalo, itini’ay I saka’amis no Masinanotay a riyar(太平洋).O cecay a pala no Mikronisya palapalan ko Masylo,o dadahal no pala I 181 sq km,o no riyar a kakahad I cirafasay to tosa a ‘emang sq km, o tamdaw I 68.480,laklak sanay a maro’ I 1,156 a pala ato rakarakan, o sa’alomanay ko tamdaw a maro’I itiraay I Maciwlo a niyaro’ o tatapangan a niyaro’ no kitakit.
O Masyalo a kitakit I o kapolongan ko sici o congtong ko mikowanay,o mitidapi’ay I Amirika, orira ko pidama no Amirika to sofitay a mipidipot,a mipa’orip. Nawhany, caay ka hakowa ko kinaira no maamaan nona kitakit,sa orira ko pitadipi to pipadahof no Amirika, o mifotingay ko saka’rip no tamdaw itini. Opayso no itiniay I o no Amirika.
O kapolongan a sowal no itiniay I o Masylo ato Ikilis.

Rikisi (歷史)
O tamdaw nona kitakit I ono Satimolan a Sowal ko sowal ngara, o tamdaw sa I ono Satimolan Kitakit, nikawrira,I 1885miheca ma’eco no Toic, tahira I Sakakinacecay Lalood I o Dipong to ko mikowanay.1944miheca,o Amirika to ko mi’ecoay a mikowan, maherek to ko sakakinatosa a lalood I o patoroden no Linhoko(聯合國)ko Amirika a mikowan. Toya pikowanan no Amirika nani 1946miheca tahira I 1968miheca,mipatireng ko Amirika to pitanaman to ‘icel no pakotang, o kafana’an aca I kina 66 a misaliyaliyaw a mitanam to pakotang, onini ko sakaciadada ko itiniay a tamdaw mapatidi’ to lintokin, ono adada toni’an I caay kafilo a paadahen, ano ciwawa sa I sahetoay o mangilosay.
1979miheca,misawad to pikapot I Mikulonisya, sa’iked sato a mipatireng tono niyah a kitakit,o niyah ko mikowan tono niyah a kitakit.1986miheca,matatilid ato Amirika toniyah a nisafaloco’an a pikapot,toya to a miheca 10folad,21romi’ad,si’iked sato a tomireng ko Masylo, caay to ko tao ko mikowanay.1991miheca,1991miheca mikapot to I Linhoko. [[File:Castle Bravo Blast.jpg|thumb|Castle Bravo Blast]]

Kaitiraan a sera(地理)
O kaitiraan no RapaNui I tosaay ko pecih sakawali ato sa’etip.O sakawali a malilisay a pala I o Lalatak(o kahadakan no cidal sanay),o saka’etio a mililisay a pala I o Lalik(o piceleman no cidal sanay), o kslala’ed no sawali ato sa’etip 208km ko kararaay(nani Posong tahira I Taypak ). O tosa no kalitolo a tamdaw I itiray maro’ I Maciwlo ato Ipay.[[File:MH -map A.png|thumb|MH -map A]]
[[File:JJ7V2741 (40325750).jpg|thumb|JJ7V2741 (40325750)]]

To'as a kakita'an(傳統領袖)
Sici(政治)
1979miheca malaheci a masanga’ ko Kinpo(憲法),do’edoen ko rikec nona Kinpo I o congtong ko sakakaay tapang no kitakit, o mikowanay,o mamalatapang a tamdaw I nani tiraay I kakitaan no niyaro’ a piri’en.
O sakakaay a pikaykian no kitakit ko misanga’ay to polong a rikec no kitakit(matiya o Lipoing no Taywan),o polong no iing I 33 ko tamdaw, sepat miheca kinacecay a liyawen a misingkiw. Ira ho ko roma a sakakaay a pikaykian o Iroji hananay, o iing nonini I o kalo pala aniyaro’, ano caay ka tatodong ko misanga’an no Lipoing a rikec to rayray no to’as I manga’ayay a mifelih kona Iroji papiliyaw a papisanga’ anoca papisalof to rikec no kitakit,sa oninian ko sakacaay ka doka’ ko to’as a wayway ato pinangan no niyaro’, to ma’osaw ko kalacecay no to’as a sera. 

Mitanam to 'icel no pakotang(核試爆)
1946miheca tahira I 1968miheca,mipatireng ko Amirika to pitanaman to ‘icel no pakotang, o kafana’an aca I kina 66 a misaliyaliyaw a mitanam to pakotang, onini ko sakaciadada ko itiniay a tamdaw mapatidi’ to lintokin, ono adada toni’an I caay kafilo a paadahen, ano ciwawa sa I sahetoay o mangilosay.
