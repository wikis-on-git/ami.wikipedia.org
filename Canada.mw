==Kanata（加拿大）==

== Takaray a sowal(概要) ==
Kanata a kitakit o itiraay i sak’amisay no Sa’amisan Amirika Karopaw, misi’ayaway to Taypingyang i saka’etip, isakwali o Tasiyang, ika’amis o Li’etecay Riyar, ira ko 
[[Faylo:Flag_of_Canada_(Pantone).svg|縮圖|Flag of Canada (Pantone)]]
a aera itira i Ka’amisay Pocok no Cikiw. Isakatimol malala’ed ato Amirika, i ka’amis no saka’etip malala’eday ato Alaska, isakawali no Kanata ira ko kanatal no Fransu o Siepiay ato Mikolong(Fransu asowal:''Saint-Pierre-et-Miquelon''; Kuwaping a sowal:聖皮埃與密克隆) polongen ira ko 206 km².

O dadahal no sera no Kanata ira ko 998 ofad cisafaw to 4670 km², o sakatosa ko dadahal itini i kasakitakit, o sakakay ko kakahad ilaloma’ no Cemahaday Kitakit. O tata’angay tokai o Otawa(Ikiris a sowal:''Ottawa''; Kuwaping a sowal:'''渥太華'''), 10 ko sakowanetal ato tolo a kaloetal.

I ‘ayaw no 1400 miheca iraay to ko yincumin a maro’ itini, saka15 sici, satapang ko picowat no Ikiris ato Fransu ton apala,ikor to i,alapatireng sa to Nicowatan Pala. I 1763 miheca malalood ko Ikiris ato Fransu, 7 miheca ko kalaloodan, malowid ko Fransu, oya nikowanan a sera pafeli han to ko Ikiris.

I 1931 miheca saka 12 folad saka 11 romi’ad, mapalaheci no Ikiris ko cecay a rikec mihai to pisiiked no Kanata, nikawrira, o Sakakaay a mikomoday no kitakit o Honti no Ikiris ko 
[[Faylo:Inuit_Grandma_1_1995_06_11.jpg|縮圖|Inuit a Finacadan(Inuit Grandma 1 1995 06 11)]]
ci Cyoci sakalima(Ikiris a sowal:''George V''; Kuwaping a sowal:'''喬治五世),''' ano misiikeikeday ko Kanata o Ikiris ho ko mitatoyay to sapisalof to rikec a sakowan, tahira to i 1982 miheca saka 4 folad saka 17 romi’ad mitilid to ngangan ko Honti ci Ilisapay sakatosa i kakaketonan a tilid to pilinah to Sapisalof to Kimpo Sakowan tayra i Pikaykian no Kitakit no Kanata,itini to a mapahapinang ko kasasiiked nona tosa a kitakit.

== '''Yincumin a mihecahecaan'''(原住民時期) ==
Tiri’en kono To’asan Nikinkiwan ato kadado’edo no ‘Ilang, sa awaay i ‘ayaw no 24,500 mihecaan i sa’amis no Yukong ( Ikiris ato Fransu a sowal:''Yukon''; Kuwaping a sowal:'''育空''') iraay to ko tamdaw a maro’ itini, o itiraay i sakatimolan Antali a tamdaw pasifafaw to 7,500 ko miheca.[1] [2]  O itiraay i Ciwkoro Dafda ato Lanyi Dihif a tamdaw o samatelangay a nalacolan no tamdaw.[3] O kasasiikedan no niyaro’ no yincumin ’i, mahadekdekay ko kamaro’, maomahay, sasifed ko faco no ‘orip ato masasalilay ko kali’acaan.[4] [5] nikawrira, i’ayaw no kataynian no Yoropa a tamdaw matekopay to ko pinapina a niyaro’, anini sa to odengan o paini no pikakinkiw tono to’asan ho ko kafana’an.[6]  

Itiya ho o tamdaw no yincumin ira ko 200 ofad, anini sato 50 ofad ko ma’osaway.[7] Away ko sapitaker a ‘icel no yincumin to nihawikidan no 
[[Faylo:A_Métis_man_and_his_two_wives,_circa_1825-1826.jpg|縮圖|Mitis a Finacadan (A Métis man and his two wives, circa 1825-1826)]]
a tamdaw a adada, madenga no masamaanay a lifong, ora ko saka lowan no tamdaw no yincumin nahaop 40% to 80%.[8] O maro’ay i Kanata a yincumin ira ko tolo kasasiroma, Sakacecay a Finacadan, Inuit ato Mitis, o Mitis hananay a finacadan ‘i, o ciramramay to ‘ilang no Teloc no Fransu a finacadan,[9] ano pasasotiri’en odengan o Inuit ko saawaay ko kasacofelis ato Yoropa a tamdaw.[10]

== '''Micowatan Sakowan no Yoropa (歐洲殖民時期)''' ==
I naikoran ni Yiso amihecan latek i 1000 miheca, miripa’ to ko Yoropa a tamdaw to sota’ no Kanata,oya Ka’amisay Yoropa cingisngisay to kahenganay ci Ayriko(Kunos a sowal: ''Eiríkr hinn rauði''; Kuwaping a sowal: '''紅鬍子艾瑞克'''）mipatireng to pacalcalan a kamaro’an i Lasayaucu Rengorengosan,[11] I saka16 sici o Portokaru a mifotingay patireng itini to pacacalan a minato to pifoting to ‘iso.12] 1534 o mihahinamay a Fransu a tamdaw ci Yakokatiya（''Jacques Cartier''; 雅克·卡蒂亞）

panganganen ningra ko Honti no Fransu a mi’eco to itiniay a pala.[13]

1583 miheca o Tadamaanay a Ikiris tamdaw ci Hanfolay Cirpoto('''漢弗萊·吉爾伯特''';Humphrey Gilbert)，patireng to niyaro’ i Sieyohani(''Saint-Jean de Terre-Neuve;'' 聖約翰斯), ono Ikiris a pala i Saka’amisay Amirika koni sa milekal.[14] 

1783 miheca matatilid to Pali Kakaketonan(《'''巴黎條約'''》;''Treaty of Paris'')mihay ko Fransu to kalakitakit no Amirika, o Ikiris a sifo sapinekeran to faloco’ no Ikiris tamdaw, i 1791 miheca pasadak Facoan a Kimpo, papecihan ko Kupiko sakowan to somowalay to Ikiris a Faga’eday Kanata ato somowalay to Fransu a La’enay a Kanata, alamitaoy to pisikiw ato sakowan.

== '''Aniniay Kanta(現代加拿大)''' ==
'''1949 miheca miteko i Kanata ko Niwfenlan Niyahsakowan,[[Canada#%20ftn1|[15]]] matongal ko kacomahad no saka’orip no Kanata, matongal ko olah tona kitakit, onini ko sakapihay no faloco’ to ono Kanata a tamdaw kako sanay a harateng,mapatinako i 1965 miheca mihay ko finawlan o tahapinangan no hata no kitakit ko papah no Momici,[[Canada#%20ftn2|[16]]] masaiked ko punka to maramramay ko Ikiris ato Fransu a tamdaw, orasaka, i 1969 miheca satapang ko pipasifana’ to Mahatosay Sowal a Faco no kitakit,[[Canada#%20ftn3|[17]]] ato i 1971 miheca midemak to Kasiromaroma Punka a Faco.[[Canada#%20ftn4|[18]]]''' 
[[Faylo:Flag_of_Nunavut.svg|縮圖|Hata no Inuit Niyah Pikowan(Flag of Nunavut)]]
'''1999 miheca malacafay ko Inuit tamdaw ato Kapolongan Sifo a milongoc, misiiked ko Nunafoto(Inuit a sowal:ᓄᓇᕗᑦ ，o sera no niyam sanay ko imi nona sowal；Ikiris ato Fransu a sowal：''Nunavut''; Kuwaping a sowal:努納福特指「我們的土地」.malo sakatolo a sakakaay sakowan a etal.[[Canada#%20ftn5|[19]]]'''

'''I 1976 miheca pamalowid no milongocay to sakasiikedaw no Kupiko a Kupiko Kasarekad ko sinkiw, 1980 miheca midemak to Kapolongan Pitopa to pihay to sakasiikedaw no Kupiko, malowid kona demak.i 1995 miheca miliyaw heca midemak to Kapolongan Pitopa, o maalay a satopa ira ko 49.4% cango’ot to 0.4% ta maala ko fatad no satopa. I 1997 miheca ira ko piketon no Sakakaay Pisawkitan to sapiliyasaw to Kanata a misiiked o mifelihay to Kimpo sanay, to ikor masanga’ no Sakakaay Pikaykian no kitakit ko rikec, ano ira to ko mahapinangay a nisafaloco’an no ‘alomanay tamdaw nga’ mangaay masasowal ato Kapolongan Sifo.[[Canada#%20ftn6|[20]]]'''

'''I 2001 miheca mihay ko Kanata pasadak to sofitay i Afuhan, nikawrira, yo mitahidang ko Amirika to sapiloodaw to Ilako, nihanay ko Kanata,[[Canada#%20ftn7|[21]]] itira sato 2009 miheca tadaawaay to ko manga’ayan no kicai saka’orip, 2001 miheca o sofitay no Kanata mikihatiya to NATO micara to Lalomaay Lalood no Lipiya.[[Canada#%20ftn8|[22]]]'''

== '''Matakaway wawa(失竊的一代)''' ==
'''Ona matakaway wawa(Ikiris a sowal:''Stolen Generations''，ano ca:''Stolen children''; Kuwaping a sowal:被偷走的一代ano ca失竊的一代). Itini i Kanata o Pilafinan a Pitlidan no''' 
[[Faylo:Quappelle-indian-school-sask.jpg|縮圖|Pilafinan Pitilidan(Quappelle-indian-school-sask)]]
'''Wawa no Indian, o halopitilidan no ka’emangay no Sakacecay a Finacadan, Inuit ato Mitis a yincumin no Kanata,ona pitilidan ‘i, o Citodongay to Indian ato Saka’amisay Demak Sakowan no Kanata ka papaysoay to Kyokai no Kristo. I 1894 miheca tahira i 1947 miheca o cimacima to a wawa no yincumin mapaci’eci a papilafin itini.'''

'''O lalengatan a patireng toni a pitilidan o sapipadang tona ka’emangay malatamdaw no kohecalay tamdaw ta ira ko sapisinkiw a salongoc yo sanay, niwrira, tada tangongol ko pisakakinih no kohecalay tamdaw to yincumin, mirecep i faloco’ no kohecalay tamdaw ko Misakakaay to Finacadan ato pikorac to punka no yincumin, ora sa o mikowanay a kyokai mipalasawad to punka ato pipaso’elin to to’as, misiwar to harateng ato wayway no ka’emangay, ta halofaloco’ a miliyas to mama ato ina mikihamon to kohecalay tamdaw ato ‘orip no Kanata.tona cecay so’ot a mihecaan ira ko kalitolo(latek150,000 wawa) ko makidkiday tayra tora pitilidan, ilaloma’ nonini ira ko 6000 ko mapatayay a ka’wmangay, i 2021 miheca makera ko pinapina a kapolongan tadem.'''

I 2008 miheca saka 6 folad saka 11 romi’ad mili’ay to yincumin ko Congli(Tapang no kitakit)to yincumin,mipatireng to So’elin ato Kalali’ay a Iinkay (''Truth and Reconciliation Commission''), mitengil to sowal no ma’oeipay ho a mitiliday,2015 miheca laheci han to no kitakit patireng ko So’elin ato Kalali’ay no Kitakit(''National Centre for Truth and Reconciliation''), mirina to kimad no ma’oripay ho a tamdaw.2018 miheca niliyaw heca ko Congli mili’ay to yincumin.

== '''a Tilid(註腳)''' ==
[1] Y-Chromosome Evidence for Differing Ancient Demographic Histories in the Americas (PDF). University College London 73:524–539. 2003 [2011-05-23]. doi:10.1086/377588. （原始內容 (PDF)存檔於2011-08-21）.

[2] Wright, JV. A History of the Native People of Canada: Early and Middle Archaic Complexes. Canadian Museum of Civilization. 2009-09-27 [2011-05-23]. （原始內容存檔於2011-08-21）.

[3] Sonneborn, Liz. Chronology of American Indian History. Infobase Publishing. January 2007: 2–12. <nowiki>ISBN 978-0-8160-6770-1</nowiki>.

[4] Hayes, Derek. Canada: an illustrated history. Douglas & Mcintyre. 2008: 7, 13. <nowiki>ISBN 978-1-55365-259-5</nowiki>.

[5] Macklem, Patrick. Indigenous difference and the Constitution of Canada. University of Toronto Press. 2001: 170 [2012-07-22]. <nowiki>ISBN 978-0-8020-4195-1</nowiki>. （原始內容存檔於2012-11-12）.

[6] Sonneborn, Liz. Chronology of American Indian History. Infobase Publishing. January 2007: 2–12. <nowiki>ISBN 978-0-8160-6770-1</nowiki>.

[7] Bailey, Garrick Alan. Handbook of North American Indians: Indians in contemporary society. Government Printing Office. 2008: 285 [2012-07-22]. <nowiki>ISBN 978-0-16-080388-8</nowiki>. （原始內容存檔於2012-11-12）.

[8] Wilson, Donna M; Northcott, Herbert C. Dying and Death in Canada. University of Toronto Press. 2008: 25–27 [2012-07-22]. <nowiki>ISBN 978-1-55111-873-4</nowiki>. （原始內容存檔於2012-11-12）.

[9] What to Search: Topics. Ethno-Cultural and Aboriginal Groups. Library and Archives Canada. 2005-05-27 [2011-05-23]. （原始內容存檔於2009-07-05）.

[10] Tanner, Adrian. 3. Innu-Inuit 'Warfare'. Innu Culture. Department of Anthropology, Memorial University of Newfoundland. 1999 [2011-05-23]. （原始內容存檔於2011-08-21）.

[11] Bailey, Garrick Alan. Handbook of North American Indians: Indians in contemporary society. Government Printing Office. 2008: 285 [2012-07-22]. <nowiki>ISBN 978-0-16-080388-8</nowiki>. （原始內容存檔於2012-11-12）.

[12] Hornsby, Stephen J. British Atlantic, American frontier: spaces of power in early modern British America. University Press of New England. 2005: 14, 18–19, 22–23. <nowiki>ISBN 978-1-58465-427-8</nowiki>.

[13] Cartier, Jacques; Biggar, Henry Percival; Cook, Ramsay. The Voyages of Jacques Cartier. University of Toronto Press. 1993: 26 [2012-07-21]. <nowiki>ISBN 978-0-8020-6000-6</nowiki>. （原始內容存檔於2012-11-12）.

[14] Rose, George A. Cod: The Ecological History of the North Atlantic Fisheries. Breakwater Books. 2007-10-01: 209 [2012-07-21]. <nowiki>ISBN 978-1-55081-225-1</nowiki>. （原始內容存檔於2012-11-12）.

'''[[Canada#%20ftnref1|[15]]] Summers, WF. Newfoundland and Labrador. Canadian Encyclopedia. Historica-Dominion. [2013-11-27]. （原始內容存檔於2013-12-03）.'''

'''[[Canada#%20ftnref2|[16]]] Mackey, Eva. The house of difference: cultural politics and national identity in Canada. University of Toronto Press. 2002: 57. ISBN 978-0-8020 -8481-1'''

'''[[Canada#%20ftnref3|[17]]] Landry, Rodrigue; Forgues, Éric. Official language minorities in Canada: an introduction. International Journal of the Sociology of Language. May 2007, 2007 (185): 1–9. doi:10.1515/IJSL.2007.022.'''

'''[[Canada#%20ftnref4|[18]]] Esses, Victoria M; Gardner, RC. Multiculturalism in Canada: Context and current status. Canadian Journal of Behavioural Science. July 1996, 28 (3): 145–152. doi:10.1037/h0084934.'''

'''[[Canada#%20ftnref5|[19]]] Légaré, André. Canada's Experiment with Aboriginal Self-Determination in Nunavut: From Vision to Illusion. International Journal on Minority and Group Rights. 2008, 15 (2–3): 335–367. doi:10.1163/157181108X332659.'''

'''[[Canada#%20ftnref6|[20]]] Sorens, J. Globalization, secessionism, and autonomy. Electoral Studies. December 2004, 23 (4): 727–752. doi:10.1016/j.electstud.2003.10.003.'''

'''[[Canada#%20ftnref7|[21]]] Jockel, Joseph T; Sokolsky, Joel B. Canada and the war in Afghanistan: NATO's odd man out steps forward. Journal of Transatlantic Studies. 2008, 6 (1): 100–115. doi:10.1080/14794010801917212.'''

'''[[Canada#%20ftnref8|[22]]] Canada's military contribution in Libya. CBC. 2011-10-20 [2011-11-27]. （原始內容存檔於2011-11-26）.'''

== i Papotal (外部連接) ==
* [http://www.cia.gov/ CIA]
* [http://www.mofa.gov.tw/default.html 外交部]
* [https://en.wikipedia.org/wiki/List_of_current_heads_of_state_and_government List of current heads of state and government]
 

[[Kasasiwasiw:Pasawalian 'Amis]]
