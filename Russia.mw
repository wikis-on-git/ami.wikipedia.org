== Russia（俄羅斯） ==

== Rosiya Patatekoan Kitakit '''俄羅斯聯邦''' ==
(Rosiya sowal: Российская Федерация;Kuwaping sowal:'''俄羅斯聯邦'''<sup>;</sup> Decdecan: Россия;俄羅斯、俄國)

=== Takaray sowal(概要): ===
O Rosiya hananay a kitakit itiraay I saka’amisan no Aciya ato Yoropa ko aro’ ningra, palociwaay to Yoropa ato Aciya a tosa karopaw, o dadahal no sera ira ko 1,797 ofad km²,o niaro’an a sera ira cecay no kalifalo no polong no cikiw,o sakakahaday ko sera niaro’an i hekal.[1] [2] o sakasiwa ko kaadihay no tamdaw i polong no kitakit, ira ko 1,44 ok ko tamdaw, ilaloma’ no nini to mahaop ko 77% a tamdaw itiraay i Yoropa a pecih. 

O sakakaay ko kaadihay no kilakilangan ato cecay no kalisepat no fanaw i hekal.[3] Itini I kasado’edo’ no sera malafiyaway ato Nowui,Finlan,Aysaniya,Latowiya,Litawan,Polan,Pirarusi, Ukolan ato Ciyawciya,[4] Asaipaylan, Hasako, Congko, Monko ato Ka’amisay Hanko, polong 14 ko kitakit. Isaka’amis no Rosiya o Ciso’edaay Riyar ato Taypinyang,ka’amis no saka’etip manga’ay pakayra i PolotiRiyar masadak i Tasiyang,i katimol no saka’etip a Kohetingay Riyar tayra i Sifo’an Riyar. 

I 1917 miheca mapalolol ko Rosiya, patireng to sa’ayaway a o kiwsanto komitekeday a mikowan a kitakit to Rosiya Siyakaysiwki Patatekoan Kitakit(Rosiya sowal:''Российская Советская Федеративная Социалистическая Республика'';Roma tilid: ''Rossiyskáya Sovetskáya Federatívnaya Socialistícheskaya Respublika;''Kuwaping sowal: ''俄羅斯蘇維埃聯邦社會主義共和國''),o sarakatay pahapinang i kinpo to Siyakaysiwki kitakit.[5] Isakatosa kalaloodan no polong kitakit, wataay ko ’icel no Rosiya sakapakalowid to sakalala’is. Malepong ko lalood o kafana’an i hekal ko sakakaay a kitakit ko Rosiya, o sakalalifet no Amirika i Li’etecayLalood. Itini i 20 sici ira ko tadamaanay a kaci’epocan dafong, ilaloma’ nonini i,o sarakatay pakasanga’ to nakamayan a fo’is, o sarakatay pakacolo’ to tamdaw tayra i dohaw no kakarayan. I 1990 miheca o sakatosa ko katata’ang a cidafongay kitakit.[6] O sakakaay ko kaadihay no sofitay i hekal, o saadihayay ko sapipatay to tamdaw a dafong. 

1991 miheca matekop to ko Patateko’an Kitakitno Rosiya, oya mikapotay a 15 kitakit misiiked a tomireng,nifalic to kinpo ta mala Rosiya Patatekoan Kitakit , itira to a mangay a mirocok to ’icel no kitakit.

Tahini to i 2020 miheca, do’edoen ko Kapolongan a Nitayalan a Kaci'epoc(Gross National Product, GNP;國民生產總值) o saka 11 ko kacidafong ko Rosiya,ano pakiraen to pi’aca to dafong i,o saka 6 ko kacidafong ko Rosiya. O sakakaay cisopeday to tadamaanay fokelohato ato ira ko maamaan a kinairaira no pala.[7] O sakakaay a paliwalay to kasolin simal ato palapalaan kaso.[8],[9] O cipakotangay to henen(核子武器). O cecay no lici no Sakarihaday Iinkay no Linheko, o kapot no G20, Sakakay Licikay no Yoropa(European Council), Sakadadama Kayki no Aciya(Ikiris sowal:''Asia-Pacific Economic Cooperation''，Decdecan: APEC; Kuwaping sowal:'''亞太經濟合作會議'''), Mapapadangay Kapot no Sanghay(Ikiris sowal:''Shanghai Cooperation Organization;'' Kuwaping sowal:上海合作組織), Sakarihaday ato Sakadadama Lekatep no Yoropa(Ikiris sowal:'''''O'''rganization for '''S'''ecurity and '''C'''ooperation in '''E'''urope''，Decdecan:''OSCE; Kuwaping sowal:'' ''歐洲安全與合作組織,簡稱歐安組織''), Hekalay a malali’acaay Lekatep(Ikiris sowal:''World Trade Organization, WTO;'' Kuwaping sowal:世界貿易組織), ato ’Ekim a Linka kitakit(Ikiris sowal: ''BRIC''; Kuwaping sowal:'''金磚國家).''' O kakeridan heca no Madadamaay Kitakit a Lekatep(Rosiya sowal:''Содружество Независимых Государств;''Kuwaping sowal:獨立國協),ato mipatirengay to ''Евразийский Экономический Союз,'' ЕАЭС(Kuwaping sowal:歐亞經濟聯盟).

=== '''Sici'''(政治) ===

=== Tahapinangan Tilid(註腳) ===
[1] Территория и население Российской Федерации. Greece.mid.ru. [2017-05-23]. （原始內容存檔於2016-04-16）.

[2] Russia. Nationsencyclopedia.com. 2000-06-12 [2017-05-23]. （原始內容存檔於2017-06-25）.

[3] Library of Congress. Topography and drainage. [26 December 2007]. （原始內容存檔於2006-09-27）.

[4] 包括喬治亞宣稱主權但事實獨立的阿布哈茲和南奧塞提亞。

[5] Jonathan R. Adelman; Cristann Lea Gibson. Contemporary Soviet Military Affairs: The Legacy of World War II. Unwin Hyman. 1 July 1989: 4 [15 June 2012]. <nowiki>ISBN 978-0-04-445031-3</nowiki>. （原始內容存檔於2016-09-02）.

[6] GDP – Million 1990. CIA Factbook. 1991 [30 November 2015]. （原始內容存檔於2015-11-09）

[7] Commission of the Russian Federation for UNESCO: Panorama of Russia. Unesco.ru. [29 October 2010]. （原始內容存檔於2016-05-08）

[8] International Energy Agency – Oil Market Report 18 January 2012 （頁面存檔備份，存於網際網路檔案館）. Retrieved 20 February 2012.

[9] Country Comparison :: Natural gas – production （頁面存檔備份，存於網際網路檔案館）. CIA World Factbook. Retrieved 17 February 2012.

[[Faylo:Flag of Russia.svg|thumb|Flag of Russia|alt=Flag of Russia]]
[[Faylo:Russian Federation (orthographic projection) - Crimea disputed.svg|thumb|Location of Russia (green) Russian-administered Crimea (disputed; light green)a]]

=== Makakafit ipapotal(外部連結) ===
* [http://www.cia.gov/ CIA]
* [http://www.mofa.gov.tw/default.html 外交部]
* [https://en.wikipedia.org/wiki/List_of_current_heads_of_state_and_government List of current heads of state and government]
 

[[Kasasiwasiw:Pasawalian 'Amis]]
