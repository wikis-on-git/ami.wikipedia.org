Belize（貝里斯）

[[Faylo:Flag of Belize.svg|thumb|Flag of Belize]]
[[Faylo:BLZ orthographic.svg|thumb|BLZ orthographic]]

== Pilisu 貝里斯 ==

== Takaray a sowal(概要): ==
Pilisu (Ikiris a sowal:''Belize''; Kuwaping a sowal:貝里斯)o malamicongacongay a Hontolasu a kitakit, itiraay itiraay i sakawalian no Sasifo’an no Amilika Karopaw, o siikeday a kitakit. Isakatimol ato isaka’etip mada’edo’edoay ato Kuwatimala, isakawali misa’ayaway to Kalepi riyar. Sato’edaw sanay ko faco nona kitakit, o kato’edaw i, 290 km, kakahad i, 110 km, itini i Sasifo’an a Amilika Karopaw i, o ‘edengan konini a kitakit ko caay ka pisi’ayaw to Rahidayay Riyar(Taypinyang). 

O polong a kakahad no sera i,22.800㎢, o tamdaw i,408,487 ko tamdaw(2019 sa’osi).

Ona kitakit macacamol to masasiromaromaay a sowal ato punka, o tahapinangan to kadofah no rikisi.

Ono sifoan a sowal i,o Ikiris a sowal, nikawrira, ono winaan a sowal Koliol(Ikiris a sowal: ''Creole Language;'' Kaping a sowal:克里奧爾語) ko kalosowal to romi’ami’ad. O ninian to ko ira ko kalifatad a tamdaw mafana’ay a somowal to pinapina a sowal, o Sipanya a sowal ho kalasowal no tamtamdaw.

O pinengneng no ’alomanay i,pako Sasifo’an a Amilika Karopaw ato ilislisay no Korpi Riyar a kitakit ko Pilisu sanay, o mikapotay i Mapapolongay a Karpi(''CARICOM'';加勒比共同體), Latin-Amirika ato Korpi Kapolongan(CELAC) ato Sasifo’an a Amilika Karopaw a Kapolongan(Sipangya a sowal:Sistema de la Integración Centroamericana,Decdecan a tilid:''SICA''''';''' Kuwaping a sowal:中美洲統合體). O kapot no Tata'akay Ikiris a Lekatep, orasaka, ci Ilicapid II (Ikiris a sowal:''Elizabeth II'' ;Kaping a sowal:伊麗莎白二世) ko Sarawa’an ato Kakridan no Pilisu a kitakit.

== '''Rikisi'''(歷史) ==

=== '''Sarakatay a macat ko Sipanya a tamdaw'''(西班牙人首先登陸) ===
Itiya ho i 1511 miheca, o sarakatay a macat tona pala a Yoropa a tamdaw o mikalicay to tamina a Sipanya tamdaw, ‘aloman ko macepetay no itinitiniay a maro’ o Maya a tamdaw malasapato’aya anoca malakoli. 
[[Faylo:Caesalpinia-echinata.jpg|thumb|Kahengangay-Kilang no Poracir(Caesalpinia-echinata)]]
1638 miheca, satapang a mafolaw a tayni ko Yoropa a tamdaw, nikawrira, i’ayaw no 1670 miheca awaay ko pakatafesiway to cecay a miheca a maro’ itini. Ona mafolaway a tayni a Yoropa a tamdaw sahetoay o misakilangay, nawhani, ira ko tadamaanay a kilang o Inki-kilang(''blackwood'';墨水樹) ato Kahengangay-Kilang no Poracir(''brazilwood;''巴西紅木) o salisanga’ to sacengel, matekes ko ’aca patayraen i Yoropa a pacakay. Ira ho ko Tayietawhuwasinmu(''Swietenia macrophylla;''大葉桃花心木）mala’afa’afas ko tamadaw a mi’aca, nawhani, tadamanga’ayay sapisaloma’ ato sapisang’ to dafong. Tona mihecahecaan adihay ko kokong no riyar a tatayni, ira ko ’aro sanay itini a Sipanya a tamdaw, ira ko malicoay no Intian a tamdaw. 

=== Micongacongay to Ikiris  a Hongtolasu'''(英屬宏都拉斯)''' ===
Itiya ho o Sipanya a Hontian Kitakit mihai to pikilang no Ikiris a tamdaw, nikawria, milalang to sapipatirengan to Micowat a Mikowan. To ikor i 1798 miheca, lalood sa to ko Ikiris ato Sipanya, oya maro’ay i saka’amisay a Pecih-Kanatal (Sipanya asowal:''Península de Yucatán;'' Kaping a sowal:猶加敦半島) no Sifo’ay Amirika a Karopaw a tapang no sofitay no Sipanya ocoren ningra ko 32 a tamina a mi’afas patikol toya pala. Nani saka 9 folad saka 3 romi’ad tahira i saka 9 folad saka 10 romi’ad, mararid ko lalood i kihaw no Pilisu, saikoray to i, sawad han to no Sipanya koya mi’ecoan a pala, o「''Battle of St. George's Caye''」hananay a pangangan. Saka 9 folad saka 10 romi’ad o pasela’an no kitakit to sapikining tona「''Battle of St. George's Caye''」a lalood.

I kaleponan no 18sici, misatapang ko Ikiris a pakamaro’ itini a mikowan ton apala. 1840 miheca, laheci han to no Ikiris ko Pilisu malamicowatn a sakowan. 1862 miheca palaheci mipacomod malamikowanan no Honti no Ikiris mala「micongacongay a Hongtolasu」hananay a pangangan.

=== Mifalic to ngangan no kitakit(正名為貝里斯) ===
1964 miheca saka 1 folad milekal o Pikaikian Faco no kitakit,laheci sato ko pisiied a niyahpikowan, 1973 miheca, falic han to koya nipanganganan no Ikiris a「micongacongay a Hongtolasu」to「Pilisu」ha ngangan no kitakit.

== Kaitiraan (地理位置) ==
Itiraay i sakawalian no Sasifo’an no Amilika Karopaw, o siikeday a kitakit. Isakatimol ato isaka’etip mada’edo’edoay ato Kuwatimala, isakawali misa’ayaway to lihaw no Hongtolasu no Kalepi riyar. Adhihay ko kanatanatal, ma’edef no tokos, sena’sena’an ato no Fa’etay a Kakarayan a kilakilangan(''Tropical moist broadleaf forest;''熱帶雨林).

O laleko no sera i,tosaay ko pecih o sakatimol pecih ato saka’amisay a pecih:katimolay a laleko no sera i, o lotolotokan no Maya, nani sakatimol no ka’etip pasi ka’amis no sakawali ko kasado’edo’edo nona lotok, o ’apocok nona cipas lotok o Kokoskomu(Ikiris a sowal:''Coxcomb Peak'';科克斯科姆峰)o ka’akawang nona ’apocok i,nani tongroh no riyar ira ko 1121.97m, o sakakaay ko ka’akawang tona kitakit; isaka’amis ato lislis no riyar a laleko no pala o masadasdasay, o lalen no ka’akawang i,nani tongroh no riyar ira ko 61m, sahetoay o swna’swna’an. 
[[Faylo:Campo12Foto_2.JPG|thumb|Fa’etay a Kakarayan a kilakilangan(Campo12Foto 2)]]
O sakakaay a ’alo ira ko Mopan ’alo(Sipanya a sowal:''Río Mopán; Kaping a sowal:''莫潘河) ato Pilisu ’alo(Ikiris a sowal:''Belize River''；Sipanya a sowal:''Río Belice;''Kaping a sowal:貝里斯河).

I sakatimol a laleko no sera i, o Fa’etay a Kakarayan a kilakilangan(''Tropical moist broadleaf forest;''熱帶雨林),o roma sato i,o Fa’etay a Kakarayan a rengorengosan(''Tropical moist broadleaf'' Grassland'';''熱帶草原).

O ha’emin no miheca o kara’oradan ato kakedalan ko kasasiroma, 3~5 a folad o kakedalan, 6~11 o mado’etay a folad. O lalen a fa’edet i,17~25°C, o ’orad to mihecaan i,isaka’amis latek 1350mm, isakatimol i,latek 4575mm, o pitahepo no kilakilangan i,mahaop ko 70%. Ikacifreangan ato karafawfawan mafaliyosay to to mihecahecan.

Itini i 17 15 N, 88 45 W, noNotimolan Amilika ko [[Belize]].Polong no sekalay i 22,966 sq km “saka 152 ko rayray no ngangan. O sekalay no sera i, 22,806 sq km, no nanom a sekalay i, 160 sq km,Polong i 353,858 ko tamdaw.

sera(土地):Masakilac ko sera o malo kakaomahen(農業) a sera 6.90%, Malo no kilakilangan(林業) a sera 60.60%, malo no roma to a sera 32.50%.

siyoto(首都):O Pilmopan(''Belmopan'',貝爾墨潘) ko Siyoto.katomirengan no kitakit a romi’ad(國家紀念日):Pihiratengan no kitakit a romi’ad i sakasiwa 10 a romi’ad.O Sawara’an no kitakit anini i ci [[Elizabeth II]](伊莉莎白二世女王), patirengan a romi’ad i 1952 a miheca saka 2 folad saka 6 a romi’ad.

== '''Sici''' (政治) ==
O Pilisu i,Pikaikian Faco a kitakit, o kapot no Tata'akay Ikiris a Lekatep. O tayal no sifo i,mido’edo’edoay tono Ikiris a 
[[Faylo:George_Cadle_Price.jpg|thumb|o Mama no kitakit(George Cadle Price)]]
a Faco (Ikiris a sowal:''Westminster system''; Kaping a sowal:西敏制)no sici, o misanga’ay to rikec no kitakit a Pikaikian ko sakakaay ko ’icel no sakowan,o pisawkitan i,o Ikiris-Amirika Faco a Rikec(Ikiris a sowal:''common law)'''[1]'''''ko pitili’an a misawkit. Ititni i Sifo’an-Amirika-Karopaw ’edeng o Pilisu ato fiyaw a kitakit Kostalika ko limadacay ko sici temenekay ko syakai.

Itini i Pilisu tosaay ko tata’angay a kasafelaw no sici: isifo’ay a pasikawili ko tayal a centang[2] o「Kapolongan no Finawlan a Centang」''(People's United Party)'' ato isifo’ay a pasikawanan ko tayal a centang o「Finawlan ko Pi'arawan a Centang」(''United Democratic Party'').

== '''Kasasilsil no sakowan'''(行政區劃) ==
’Enemay ko kasasilsil no sakowan:
{| class="wikitable"
|'''#'''
|’Amis
|Ikiris
|Kuwaping
|Syoto
|-
|1
|Pilisu Etal
|Belize
|貝里斯區
|Belize  City
|-
|2
|Kayu Etal
|Cayo
|卡優區
|San  Ignacio
|-
|3
|Kolosar Etal
|Corozal
|科羅薩爾鎮
|Corozal  Town
|-
|4
|Citaw Etal
|Orange Walk   
|橘道區
|Orange Walk  Town
|-
|5
|Stankoliko  Etal
|Stann Creek
|史坦克瑞克區
|Dangriga
|-
|6
|Torito Etal
|Toledo
|托勒多區
|Punta Gorda
|}

== Kacacofelan a Demak (外交) ==
Mapatirengay ko kacacofelan a Demak ato 94 a kitakit, ira ko kacacofel a demak ato Conghuwaminko, ato itiraay i Afrika a Saharawi-Arapiya Nikapolongan Kitakit(Sipanya a sowal:''República Árabe Saharaui Democrática，SADR''）; Kaping a sowal:撒拉威阿拉伯民主共和國,通稱西撒哈拉), ato itiraay i Parkan-Pecih-Kanatal no Yoropa o( Arpaniya a sowal:''Republika e Kosovës''; Saywirwiya a sowal:''Република Косово''; Roman a tilid:''Republika Kosovo''; Kaping a sowal:科索沃共和國,簡稱科索沃). 

I 1987 miheca saka 2 folad saka 6 folad patireng ato Congko to kacacofelan a demak, mapalasawad ko kacacofelan a demak ato Conhuwaminko(Taywan). Caho ka halafin mafalic ko mikowanany a tapang no Pilisu, i 1989 miheca saka 10 folad saka 11 romi’ad patatiko ho ko Pilisu a patireng to kacacofeln a demak ato Conhuwaminko(Taywan), mapalasawad ko kacacofeln a demak ato Conko.[3]

== '''Kicai''' (經濟) ==
Nano to’asan o misakilangay ko ’orip no Pilisu a tamdaw, tona icilaay ho a mihecan o maomahay to ko ’alomanay ko tayal, mangaled ko misatefosay, misamami’ay, kokoya, panay, tamako, pawli, ato paka’enay to kolong. Ikakaay ko mifotingay. O misanga’ay to dafong i,o misataminaay, misanga’ay to kaka’enen, mililecay to keliw, dafong no loma’, tinci ato tamako.
[[Faylo:Turtle_Inn_bar_and_dining_area.jpg|thumb|Kahiceran no lafang(Turtle Inn bar and dining area)]]
Tili’en ko nipasadakan no sepay no Amirika to pakayniay to aniniay alekakawa no ha’emin no kitakit,o Pilisu i,itini i Sifo’an a Amirika Karopaw o sakakaay ko awaay ko katayalan a kitakit mahaop ko 9.4%, ila’enohay ho lalen no manikaway a tamdaw a kacitiwtiw mahaop ko 33.5%.

1999 miheca o cakat no GDP i,mahaop ko 6.4%, tahira to I 2000 miheca kacakat to mahaop ko 10.5%, nikawrira, i 2001 miheca makeron tayra i 3%, nawhani, o kicai no polon a kitakit masereray, ira ho faliyos sacaka nga’ay ko 

‘epoc no liomah, pifoting ato pisalamaan no lafang.    

== Pihapinangan a Tilid(參考文獻) ==
[1] 在《中文主題詞法》2005年版正式主題詞用「英國法系」亦稱普通法系（頁198），不用「海洋法系」。

[2] Oliver H. Woshinsky. ''Explaining Politics: Culture, Institutions, and Political Behavior''. New York: Routledge, 2008. p. 146.

[3] 中国同伯利兹的关系. 中華人民共和國外交部.

== Pikafitan i Papotal(外部連接) ==
* [http://www.cia.gov/ CIA]
* [http://www.mofa.gov.tw/default.html 外交部]
* [https://en.wikipedia.org/wiki/List_of_current_heads_of_state_and_government List of current heads of state and government]
 

[[Kasasiwasiw:Pasawalian 'Amis]]
