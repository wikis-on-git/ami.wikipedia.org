Itiniay i Shoufeng(壽豐) Cen no Hualien(花蓮縣) ko [[Banaw]] a niyaro’, 375  ko sa’osi no parod no loma’, 885 ko sa’osi no tamdaw.

45% ko ka’aloman no Yincomin(原住民), polong han i, 398  ko tamdaw; o roma sato i, 55% ko ka’aloman no roma a finacadan, polong han i, 487 ko tamdaw.

O pa-sin-to(百分比) no ka’aloman no tamdaw no kasafinacadan(族群) i, ko Amis(阿美族)38%, Truku(太魯閣族)2%, Tayal(泰雅族)2%, roma(其他)2%.

Ira ko imeng(池南派出所) i niyaro’.

== Banaw (池南) ==

I Hualinsing. （花蓮縣）nu [[Suhungsiyang]] （壽豐鄉）hawi, ira ku Banaw hananay a niyaru. Nikawrira caay kabana:’en. no tamdaw kiraniyau’. ano Liitan（鯉魚潭）Banaw hani awaay ku caay kabana’. saka i tepar no Liitan（鯉魚潭）ku Banaw hananay a niyaru. Pakayni nika cieci nu sa’uwac a masupsup ku nanum. sabanaw satu. 

U saka’urip nu itiniay a tamdaw i. tolo^ no cecay i tadu sanay a mifuting i banaw. Makapah tingalaw ku nanum, itila saka mibuting ku heni tusa’urip, nikawrira yu masadak ku cidal atu mucelem ko cidal i, masaruma a ma’araw tada bangcal a mamelaw kuna banaw tingalawsa matiya u dehepicay a kidudung samisisa a mamelaw kuni sampuay a tamedaw, yu feriw sa ku bali i. mitaelif ku lunan haw i. matiya sa u nikasarayaraya i cedas nu nanum. anu ’amilik ku parakat nu parakatay tu lunan i, matungal ku tapelik nu nanum bangcal sa melawan. 

U banaw a pisalamaan itini I Hualin away kucaay kabana’ nu kapah tinapisalamaan. nikawrira ira henay ku kapahay a pisalamaan. u piluinan u pisalamaan nu kapah. 

U banaw hananay a niyaru’ u micidekay a niyaru’ caay ka dadahal. nikawrira u itiniay a tamdaw i masasiulaulah mapapadapadang. 

masapakuyucay kinaniyaru’, u niyaru’ ni ama aku, u tumuk nu banaw ci baki aku, saka yu wawa henay kami itini ku tu’as aku saka lipahak sakaku itini a misalama. U rumasa tu, mahakulung kaku ci bayian a midudu tu ciris a mipaheku saka pamutek saku mata amimelaw tu luengllay a papah nu paheku caaytu kabana’ a makaripa' tu bekeluh. rumasatu u paheku tuku melawan matulu' tu i ciris. malaklak i nanum ku paheku, matalaw a malaliw ni bayi hawi caaytu pisapud. satawataway sa a midudu' ci bayian, mamelaw ni bayi mararemed ku beduy aku. ala satu ci bayi tu tata’akay a papah nu paheku cilecileminan ku papah. inian a demak cacay kapawan kaku. 

Saka banabanaw! A niyaru’ u bangcalay mipalahaday tu tuas aku. Maulahk aku u kakininen aku kisu! 

== o kasadakan no lihaf ==
* [https://web.archive.org/web/20161230105210/http://www.ris.gov.tw/346 內政部戶政司全球資訊網]
* [https://web.archive.org/web/20170705043614/http://www.apc.gov.tw/portal/docList.html?CID=812FFAB0BCD92D1A 原住民族委員會全球資訊網統計資料]
 


<ref>施靜子. (2011). Wikipedia 維基百科 族語詞條試寫─原住民族語詞條 2011作品集. 教育部.</ref>

[[Kasasiwasiw:Farangaw 'Amis]]
