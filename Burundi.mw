== Burundi（蒲隆地） ==

== Pulongti kapolongan kitakit(蒲隆地共和國) ==

=== '''Takaray sowal:''' ===
[[Faylo:Flag_of_Burundi.svg|縮圖|Flag of Burundi]]
O Pulongti hananay a kitakit(Fransu sowal: ''République du Burundi),'' o kalopanganga a mitahidang o Pulongti(Fransu sowal:Burundi; Kuwaping sowal:蒲隆地). Itiraay i sakawali no Afrika a ilaloma’ay no karopow a kitakit, ikamis o Loanta, ikawali o Tanangniya, isaka’etip o Kangko ko fiyaw, mataliyokay nona tolo a kitakit, o kasala’ed ato Kangko malitosaay ko kalala’edan i Tankoniko-Fanaw(Ikiris sowal: Lake Tanganyika; Frensu sowal: Lac Tanganyika; Kuwaping sowal:坦噶尼喀湖).

O syoto tatapangan tokay o Citoka(Kolonti sowal:''Gitega),'' o satata’angay a tokay i, o Posongpula(Fransu sowal:''Bujumbura;'' Kuwaping sowal:布松布拉) o itiraay i salawacay no Tankoniko-Fanaw ko aro’ nona tokay. 

Toloay kono sifo a sowal, kahaop ko sowal no Ikiris, Fransu ato Kolonti a sowal.

O cecay no samanikaway a kitakit itini i sasekal, o Kapolongan a Nitayalan a 'Epoc Ilaloma' no kitakit: GDP, Cemahadan a Sa’osi no  
[[Faylo:Burundi_(orthographic_projection).svg|縮圖|Burundi (orthographic projection)]]
(Sa’osi no Kacemahadan no Tamdaw, kapolongan a  Nitayalan a 'Epoc GNP) itini i sasekalan o isaikoray ko sa’osi,  o cowa ho kacemahad a kitakit hananay no Linhoko. 

Naw matira saan i,o lalood i laloma’ no kitakit,maco’os to payso ko malatapangay ato ikararemay ko pitilidan, ’aloman ko ciadada ho Aicupin(Ikiris sowal:''acquired immune deficiency syndrome，''decdecay tilid:AIDS).[1]

=== '''Kaitiraan pala(地理)''' ===
Itiraay i sakwaki no Afrika a kakapela’an no Afrika karopaw, mataliyokay no roma a kitakit, ira ko masamaan a palapala,oya sa’akawangay a tokos i,o kalacinowasan no tata’angay ’alo no Afrika Nilo’alo ato Kanko ’alo, pacingangan han to 「faloco’ no Afrika」, o polong a sera ira ko 27,830 km² ko kakahad.[2]

'''Kasasilsil no sakowan(行政區劃)'''

O polong a kasasilsil no sakowan ira ko 17 sakowan, I 2000 miheca o Sonpula sakowan mikalitosan to Posongpolasi ato Posongpola mamangay 
[[Faylo:BujumburaFromCathedral.jpg|縮圖|Polaposong a Tokay (BujumburaFromCathedral)]]
.
{| class="wikitable"
|
|’Amis
|Kowaping
|Fransu/Ikiris
|Dadahal/ km²
|Tamdaw/2008
|-
|1
|Pupanca/Sakowan
|布班扎省
|Bubanza Province
|1,089
|500404/2008
|-
|2
|Posongpola
|布松布拉
|Bujumbura
|127
|1,092,859/2019
|-
|3
|Posongpola Niyaro’
|布松布拉鄉村省
|Bujumbura Rural
|1,089
|436,896/1999
|-
|3
|Pululi
|布魯里省
|Bururi province
|2,465
|504000/2007
|-
|5
|Kankuco
|坎庫佐省 
|Cankuzo province
|1,965
|210,000/2011
|-
|6
|Sipitokay
|錫比托凱省
|Cibitoke Province
|1,636
|491,000
|-
|7
|Kitociya
|基特加省 
|ntaraya Gitega
|1,979
|675,000
|-
|8
|Kaluci
|卡魯濟省
|Karuzi Province
|1,457
|507,000/2007
|-
|9
|Kayangto
|卡揚扎省
|Kayanza
|1,233.2
|485,815/1999
|-
|10
|Kilongto
|基龍多省
|Kirundo
|1,703 
|628,000/2007
|-
|11
|Makanpa
|馬坎巴省
|Makamba
|1,960
|357,492/1999
|-
|12
|Mulamuwiya
|穆拉姆維亞省
|Muramvya Province
|696
|252,833/1999
|-
|13
|Muinka
|穆因加省 
|Muyinga
|1,836
|485,347
|-
|14
|Muwaci
|穆瓦洛省 
|Mwaro
|840
|229,013
|-
|15
|Inkaci
|恩戈齊省
|Ngozi
|1,474
|601,382
|-
|16
|Lutana
|魯塔納省 
|Rutana
|1,959
|306,000/2007
|-
|17
|Luici
|魯伊吉省 
|Ruyigi
|2,339
|304,567/1999
|}

=== Nipili’etan kicai(經濟) ===
[[Faylo:Karuzi_Burundi_goats.jpg|縮圖|Niyaro'ay (Karuzi Burundi goats)]]
O kofi ato ociya ko sakakaay a sapili’etan to payso no roma a kitakit, nikawrira, o kakarayan toya mihecaan ko pi’arawan to kaci’etan anoca ko kasipon,ano ira ko cipadesay matongal ko kasipon toya mihecaan. O pawli, alilay ato falisan ko kalimeaan a losay,o pawli i o sakamo’etep i hekal ko kaadihay.[3]

Oroma a kalimelaan a losay ira ko takomod, kiyasafa,kalitang,kodasing,malinso,’emi, tamako, panay ato nanges.

O nipakaenan a ‘a’adopen ira ko ta’edaway ko wawa’ a kolong ato siri. O mifotingay a tayal itiraay aca i Tangkaniko Fanaw a masaopo, i 2005 miheca a nifotingan a foting ira ko 14200 ton ko kaadihay.[4]

O misanga’ay to dafong a tayal satapang sanay ho, o’edeng o misongila’ay to kafi ato amoto, i 2007 miheca o polong a masanga’ay tinki ira ko 9200 ko ofad a tu.[5] 

=== '''Micolo’ay (交通)''' ===
[[Faylo:Carolus_Magnus_Schule-Burundi.jpg|縮圖|Pitilidan (Carolus Magnus Schule-Burundi)]]
Tadancaay ko micolo’ay a demak itini tona kitakit, away ko cilamalay, ono tosiya a lalan i, ira ko 12,322 km[6], ilaloma’ nonini i,’edeng 1286 km ko asfaloto a lalan, o mamangay a lalan ira ko 3700km ko kato’edaw, orama sato i,sahetoay o lalan no niyaro’.[7] O polong nona lalan i,caay ka ’imeren, ano maorad sa i,malapota’ay cowa ka nga’ay a rakaten.o polong a tosiya ira ko 48000 ko tosiya.[8]

O ka’eferan no hikoki o Pusongpula a ka’eferan, ira ko hikoki ma’efer tayra i Yoropa, Kangko kitakit ato Sakawaliay Arika.

=== '''Kali’aca to Kalokitakit'''(國際貿易) ===
O nipasadakan paliwal a dafong i 2009 mihecaan o polong a ‘etan 6800 Amirika payso,[9] o nipaliwalan a dafong o kafi, ociya, sato no tefos, takomod ato tolak no ’a’adopen.[10] O pipaliwalan a kitakit i,o Suisu, Ikiris, Pakistan,Pilisu, Luanta ato Aikipto.[11]

O roma sato i, o niacaan nani roma a kitakit a dafong i 2009 miheca polongen ira ko 2.75 ok payso no amirika,[12] o niacaan a dafong ira ko kikay, 
[[Faylo:Bujumbura_-_Flickr_-_Dave_Proffer_(1).jpg|縮圖|Patiyamay (Bujumbura - Flickr - Dave Proffer )]]
ato dafong no simal ato kakaenen.[13] O piacaan a kitakit i,o SautiArapo, Pilisu,Ukanta, Kenya, Congko, Fransu, Toic, Indo, Tansangniya ato Dipong.[14]ci Safulo.

=== Tahapinangan Tilid (參考文獻) ===
[1] Eggers, E., Historical Dictionary of Burundi, p. xlix.

[2] 中央情報局世界概況—國家面積.

[3] 聯合國農業及糧食組織資料庫.

[4] Earth Trend World Resource Institute—漁業產量. （原始內容存檔於2011-07-21）.

[5] 國際能源總署—電力生產.[永久失效連結]

[6] 中央情報局世界概況--公路.

[7] 改寫自《非洲列國誌》蒲隆地--,頁273,1981年出版

[8] 世界銀行資料庫--車輛數每千人. （原始內容存檔於2014-02-09）.
[[Faylo:Gitega_-_Flickr_-_Dave_Proffer.jpg|縮圖|Niyaro' (Gitega - Flickr - Dave Proffer)]]
[9] 中央情報局世界概況--出口總值.

[10] 中央情報局世界概況--出口總值

[11] 中央情報局世界概況--出口總值

[12] 中央情報局世界概況--出口總值

[13] 中央情報局世界概況--出口總值

[14] 中央情報局世界概況--出口總值

=== Kakafitan i papotal(外部連接) ===
Pi’arawan to lakaw
* [http://www.cia.gov/ CIA]
* [http://www.mofa.gov.tw/default.html 外交部]
* [https://en.wikipedia.org/wiki/List_of_current_heads_of_state_and_government List of current heads of state and government]
 

[[Kasasiwasiw:Pasawalian 'Amis]]
