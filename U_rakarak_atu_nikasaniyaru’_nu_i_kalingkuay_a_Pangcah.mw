U rakarak atu nikasaniyaru’ nu i kalingkuay a Pangcah （花蓮縣阿美族部落的形成與變遷）

I nacudad namakayra i1985 nu miheca, nasuritan ni “Liyaw-su-ceng”. Ta i 1977 nu mihecaan mala kuciw nu Siwlinsiyang, sulinay sibalucu’cira a miherek tu nabalucu’an nira atu sapatudung tu likulay a sabasaba atu wawawawa tu sapabana’tu serangawan nu Tayan atu nikasumad nu rakat a ma’urip, maan naca simainapay i ciraan, araw i 1984 mapulul cira, i papululan caay kasaterep a miherek tu nasuritan nira, milesimet aca tu nu Pangcah a masamaanay a demak tu sikabana’ anini.

Ina saka cacay a liyad i, pasubana’ay tu lingatu nu Pangcah, atu patudungay tu saayaway ku Pangcah i liyal a ma’urip sanay a kungku, atu serangawan nu binacadan tangasa i Talu ku raritin. Tunamahaen misurit aca tu narakatan a ma’urip nu Pangcah i Taywan, sisa cira a cacay ku mabana’ay tu sasuriten nu payniyaru’an, milesimet aca tu nay kahulaman atu karipunan nu Pangcah.

Lalikul tu nu sepat a liyad, saniyaniyaru’han nira a palasepat a patatudung: makayra i amisay a Pangcah,siwkulan a Pangcah,waylay a Pangcah, atu Palidaway a Pangcah.
Mapatudung nira ku ’urip atu narakatan nu Pangch.

Matiya u nilesimet tunu Tayal katesek, sisa ira ku mamelawan nu mikingkiway nu niPangcah a demak. Tuna mahaen alumak ku mitaduay ku misaakuay tu nilesimet tu bana’ nira a macacengang, tangasa salikulay ci Liyawsuceng tu ku sitatudungay tina cudadan, makibana’ nu mikingkiway Tangasa i matini caay katerak ku nikasatapang i matini.

== Pi’arawan to lakaw ==
[[Kasasiwasiw:U suwal nu i amisay a Pangcah]]
